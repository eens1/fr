<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesiam Nulla Salus</title>
<link rel="icon" type="image/png" href="/images/favicon.png" />

<link rel="canonical" href="http://localhost:1313/bible/vulgata/novum-testamentum/06-romani/chap014/" />

<link href="/pagefind/pagefind-ui.css" rel="stylesheet">
<script src="/pagefind/pagefind-ui.js"></script>



<link rel="stylesheet" href="/css/style.css">




  
    <link rel="stylesheet" href="/css/form.css">
  

  
    <link rel="stylesheet" href="/css/header.css">
  

  
    <link rel="stylesheet" href="/css/home.css">
  

  
    <link rel="stylesheet" href="/css/list.css">
  

  
    <link rel="stylesheet" href="/css/pagefind.css">
  

  
    <link rel="stylesheet" href="/css/pagination.css">
  

  
    <link rel="stylesheet" href="/css/postnav.css">
  

  
    <link rel="stylesheet" href="/css/share.css">
  

  
    <link rel="stylesheet" href="/css/single.css">
  

  
    <link rel="stylesheet" href="/css/style.css">
  

  
    <link rel="stylesheet" href="/css/toc.css">
  





  <script src="/js/theme.js" defer></script>


<meta name="twitter:card" content="http://localhost:1313/" />
<meta name="twitter:site" content="@BroMatthewOFMC" />
<meta name="twitter:creator" content="@BroMatthewOFMC" />
<meta name="twitter:title" content="Caput 14" />
<meta name="twitter:description" content="1 Infirmum autem in fide assumite, non in disceptationibus cogitationum.
2 Alius enim credit se manducare omnia: qui autem infirmus est, olus manducet.
3 Is, qui manducat, non manducantem non spernat: et qui non manducat, manducantem non iudicet: Deus enim illum assumpsit.
4 Tu quis es, qui iudicas alienum servum? Domino suo stat, aut cadit: stabit autem: potens est enim Deus statuere illum.
5 Nam alius iudicat diem inter diem: alius autem iudicat omnem diem: unusquisque in suo sensu abundet." />
<meta name="twitter:image" content="http://localhost:1313/" />

<script>
(function() {
    const savedTheme = localStorage.getItem("theme");

    
    const theme = savedTheme || "dark";

    
    document.documentElement.setAttribute("data-theme", theme);
})();
</script>

<link rel="stylesheet" href="https://cdnjs.cloudflare.com/ajax/libs/font-awesome/6.7.2/css/all.min.css">



</head>

<body>

<header>
<header>
<div class="container">
<div class="header-content">
<div class="site-title">
  <a href="/">
     <img src="/images/logo.png">
     <span>Extra Ecclesiam Nulla Salus</span>
  </a>
</div>

<nav>
  <input type="checkbox" id="menu-toggle" class="menu-toggle">
  <label for="menu-toggle" class="hamburger">
    <span></span>
    <span></span>
    <span></span>
  </label>
  <ul class="nav-menu">
    
      <li>
        <a href="/" >Accueil</a>
      </li>
    
      <li>
        <a href="/contact" >Contact</a>
      </li>
    
      <li>
        <a href="/a-propos" >À propos</a>
      </li>
    
      <li>
        <a href="https://eens-en.netlify.app" target="_blank">English</a>
      </li>
    
      <li>
        <a href="https://eens-it.netlify.app" target="_blank">Italiano</a>
      </li>
    
      <li>
        <a href="https://www.youtube.com/@BroMatthewCap" target="_blank"><i class='fab fa-youtube'></i> </a>
      </li>
    
      <li>
        <a href="https://x.com/BroMatthewOFMC" target="_blank"><i class="fab fa-x-twitter"></i></a>
      </li>
    
      <li>
        <a href="#" ><i id="theme-icon" class="fas fa-moon"></i></a>
      </li>
    
  </ul>
</nav>

</div>
</div>
</header>

</header>

<main>

<div id="search"></div>
<script>
    window.addEventListener('DOMContentLoaded', (event) => {
        new PagefindUI({ element: "#search", showSubResults: true });
    });
</script>



<div class="content">
<nav class="breadcrumb-nav">
  
  
  
    
  
    
  
    
  
    
  
    
  

  
    
    <a href="/" class="breadcrumb-item"></a>
  
     / 
    <a href="/bible/" class="breadcrumb-item">Bible</a>
  
     / 
    <a href="/bible/vulgata/" class="breadcrumb-item">Biblia Vulgata</a>
  
     / 
    <a href="/bible/vulgata/novum-testamentum/" class="breadcrumb-item">Novum Testamentum</a>
  
     / 
    <a href="/bible/vulgata/novum-testamentum/06-romani/" class="breadcrumb-item">Romani</a>
  
</nav>

<h1>Caput 14</h1>


<div class="share">
<a href="http://twitter.com/share?url=http%2f%2flocalhost1313%2fbible%2fvulgata%2fnovum-testamentum%2f06-romani%2fchap014%2f&text=Caput&#43;14" class="twitter" aria-label="Share on Twitter">Partager sur <i class="fab fa-x-twitter"></i></a>
</div>



<article>


<p>1 Infirmum autem in fide assumite, non in disceptationibus cogitationum.</p>
<p>2 Alius enim credit se manducare omnia: qui autem infirmus est, olus manducet.</p>
<p>3 Is, qui manducat, non manducantem non spernat: et qui non manducat, manducantem non iudicet: Deus enim illum assumpsit.</p>
<p>4 Tu quis es, qui iudicas alienum servum? Domino suo stat, aut cadit: stabit autem: potens est enim Deus statuere illum.</p>
<p>5 Nam alius iudicat diem inter diem: alius autem iudicat omnem diem: unusquisque in suo sensu abundet.</p>
<p>6 Qui sapit diem, Domino sapit: Et qui manducat, Domino manducat: gratias enim agit Deo. Et qui non manducat, Domino non manducat, et gratias agit Deo.</p>
<p>7 Nemo enim nostrum sibi vivit, et nemo sibi moritur.</p>
<p>8 Sive enim vivemus, Domino vivimus: sive morimur, Domino morimur. Sive ergo vivimus, sive morimur, Domini sumus.</p>
<p>9 In hoc enim Christus mortuus est, et resurrexit: ut et mortuorum et vivorum dominetur.</p>
<p>10 Tu autem quid iudicas fratrem tuum? aut tu quare spernis fratrem tuum? Omnes enim stabimus ante tribunal Christi.</p>
<p>11 scriptum est enim: Vivo ego, dicit Dominus, quoniam mihi flectetur omne genu: et omnis lingua confitebitur Deo.</p>
<p>12 Itaque unusquisque nostrum pro se rationem reddet Deo.</p>
<p>13 Non ergo amplius invicem iudicemus: sed hoc iudicate magis, ne ponatis offendiculum fratri, vel scandalum.</p>
<p>14 Scio, et confido in Domino Iesu, quia nihil commune per ipsum, nisi ei qui existimat quid commune esset, illi commune est.</p>
<p>15 Si enim propter cibum frater tuus contristatur: iam non secundum charitatem ambulas. Noli cibo tuo illum perdere, pro quo Christus mortuus est.</p>
<p>16 Non ergo blasphemetur bonum nostrum.</p>
<p>17 Non est enim regnum Dei esca, et potus: sed iustitia, et pax, et gaudium in Spiritu sancto:</p>
<p>18 qui enim in hoc servit Christo, placet Deo, et probatus est hominibus.</p>
<p>19 Itaque quae pacis sunt, sectemur: et quae aedificationis sunt, in invicem custodiamus.</p>
<p>20 Noli propter escam destruere opus Dei. omnia quidem sunt munda: sed malum est homini, qui per offendiculum manducat.</p>
<p>21 Bonum est non manducare carnem, et non bibere vinum, neque in quo frater tuus offenditur, aut scandalizatur, aut infirmatur.</p>
<p>22 Tu fidem habes? penes temetipsum habe coram Deo: Beatus, qui non iudicat semetipsum in eo, quod probat.</p>
<p>23 Qui autem discernit, si manducaverit, damnatus est: quia non ex fide. Omne autem, quod non est ex fide, peccatum est.</p>

</article>

<footer>

<p>
Les références dans les notes de bas de page sont généralement données sous forme condensée. Les références complètes se trouvent <a href='/references'>ICI</a>.
</p>




</footer>

</div>



</main>

</body>
</html>
