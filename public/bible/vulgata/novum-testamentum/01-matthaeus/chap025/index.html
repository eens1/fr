
<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title></title>
<link rel="icon" type="image/png" href="/images/favicon.png" />
<link rel="canonical" href="/bible/vulgata/novum-testamentum/01-matthaeus/chap025/" />




  <link rel="stylesheet" href="/css/form.css">

  <link rel="stylesheet" href="/css/home.css">

  <link rel="stylesheet" href="/css/pagination.css">

  <link rel="stylesheet" href="/css/pdf.css">

  <link rel="stylesheet" href="/css/postnav.css">

  <link rel="stylesheet" href="/css/right-sidebar.css">

  <link rel="stylesheet" href="/css/sidebar.css">

  <link rel="stylesheet" href="/css/style.css">







<script src="https://identity.netlify.com/v1/netlify-identity-widget.js"></script>
<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">



<meta name="twitter:card" content="/" />
<meta name="twitter:site" content="@BroMatthewCap" />
<meta name="twitter:creator" content="@BroMatthewCap" />
<meta name="twitter:title" content="Caput 25" />
<meta name="twitter:description" content="1 Tunc simile erit regnum caelorum decem virginibus: quae accipientes lampades suas exierunt obviam sponso, et sponsae.
2 Quinque autem ex eis erant fatuae, et quinque prudentes:
3 sed quinque fatuae, acceptis lampadibus, non sumpserunt oleum secum:
4 prudentes vero acceperunt oleum in vasis suis cum lampadibus.
5 Moram autem faciente sponso, dormitaverunt omnes et dormierunt.
6 Media autem nocte clamor factus est: Ecce sponsus venit, exite obviam ei.
7 Tunc surrexerunt omnes virgines illae, et ornaverunt lampades suas." />
<meta name="twitter:image" content="/" />

</head>

<body>

<header>

</header>

<main>



<nav class="breadcrumb">
<ol>





   

   
      <a href="/bible/">
      <li>
      
         Bible
      
      </a>
      </li>
   

   
      <a href="/bible/vulgata/">
      <li>
      
         Vulgata
      
      </a>
      </li>
   

   
      <a href="/bible/vulgata/novum-testamentum/">
      <li>
      
         Novum testamentum
      
      </a>
      </li>
   

   
      <a href="/bible/vulgata/novum-testamentum/01-matthaeus/">
      <li>
      
         01 matthaeus
      
      </a>
      </li>
   

   
      <a href="/bible/vulgata/novum-testamentum/01-matthaeus/chap025/">
      <li>
      
         Chap025
      
      </a>
      </li>
   

   


</ol>
</nav>


<h1>Caput 25</h1>

<div class="content">
<article>
<p>1 Tunc simile erit regnum caelorum decem virginibus: quae accipientes lampades suas exierunt obviam sponso, et sponsae.</p>
<p>2 Quinque autem ex eis erant fatuae, et quinque prudentes:</p>
<p>3 sed quinque fatuae, acceptis lampadibus, non sumpserunt oleum secum:</p>
<p>4 prudentes vero acceperunt oleum in vasis suis cum lampadibus.</p>
<p>5 Moram autem faciente sponso, dormitaverunt omnes et dormierunt.</p>
<p>6 Media autem nocte clamor factus est: Ecce sponsus venit, exite obviam ei.</p>
<p>7 Tunc surrexerunt omnes virgines illae, et ornaverunt lampades suas.</p>
<p>8 Fatuae autem sapientibus dixerunt: Date nobis de oleo vestro: quia lampades nostrae extinguuntur.</p>
<p>9 Responderunt prudentes, dicentes: Ne forte non sufficiat nobis, et vobis, ite potius ad vendentes, et emite vobis.</p>
<p>10 Dum autem irent emere, venit sponsus: et quae paratae erant, intraverunt cum eo ad nuptias, et clausa est ianua.</p>
<p>11 Novissime vero veniunt et reliquae virgines, dicentes: Domine, domine, aperi nobis.</p>
<p>12 At ille respondens, ait: Amen dico vobis, nescio vos.</p>
<p>13 Vigilate itaque, quia nescitis diem, neque horam.</p>
<p>14 Sicut enim homo peregre proficiscens, vocavit servos suos, et tradidit illis bona sua.</p>
<p>15 Et uni dedit quinque talenta, alii autem duo, alii vero unum, unicuique secundum propriam virtutem, et profectus est statim.</p>
<p>16 Abiit autem qui quinque talenta acceperat, et operatus est in eis, et lucratus est alia quinque.</p>
<p>17 Similiter et qui duo acceperat, lucratus est alia duo.</p>
<p>18 Qui autem unum acceperat, abiens fodit in terram, et abscondit pecuniam domini sui.</p>
<p>19 Post multum vero temporis venit dominus servorum illorum, et posuit rationem cum eis.</p>
<p>20 Et accedens qui quinque talenta acceperat, obtulit alia quinque talenta, dicens: Domine, quinque talenta tradidisti mihi, ecce alia quinque superlucratus sum.</p>
<p>21 Ait illi dominus eius: Euge serve bone, et fidelis, quia super pauca fuisti fidelis, super multa te constituam, intra in gaudium domini tui.</p>
<p>22 Accessit autem et qui duo talenta acceperat, et ait: Domine, duo talenta tradidisti mihi, ecce alia duo lucratus sum.</p>
<p>23 Ait illi dominus eius: Euge serve bone, et fidelis, quia super pauca fuisti fidelis, super multa te constituam, intra in gaudium domini tui.</p>
<p>24 Accedens autem et qui unum talentum acceperat, ait: Domine, scio quia homo durus es, metis ubi non seminasti, et congregas ubi non sparsisti:</p>
<p>25 et timens abii, et abscondi talentum tuum in terra: ecce habes quod tuum est.</p>
<p>26 Respondens autem dominus eius, dixit ei: Serve male, et piger, sciebas quia meto ubi non semino, et congrego ubi non sparsi:</p>
<p>27 oportuit ergo te committere pecuniam meam numulariis, et veniens ego recepissem utique quod meum est cum usura.</p>
<p>28 Tollite itaque ab eo talentum, et date ei, qui habet decem talenta.</p>
<p>29 omni enim habenti dabitur, et abundabit: ei autem, qui non habet, et quod videtur habere, auferetur ab eo.</p>
<p>30 Et inutilem servum eiicite in tenebras exteriores: illic erit fletus, et stridor dentium.</p>
<p>31 Cum autem venerit Filius hominis in maiestate sua, et omnes angeli cum eo, tunc sedebit super sedem maiestatis suae:</p>
<p>32 et congregabuntur ante eum omnes gentes, et separabit eos ab invicem, sicut pastor segregat oves ab hoedis:</p>
<p>33 et statuet oves quidem a dextris suis, hoedos autem a sinistris.</p>
<p>34 Tunc dicet rex his, qui a dextris eius erunt: Venite benedicti Patris mei, possidete paratum vobis regnum a constitutione mundi.</p>
<p>35 esurivi enim, et dedistis mihi manducare: sitivi, et dedistis mihi bibere: hospes eram, et collegistis me:</p>
<p>36 nudus, et cooperuistis me: infirmus, et visitastis me: in carcere eram, et venistis ad me.</p>
<p>37 Tunc respondebunt ei iusti, dicentes: Domine, quando te vidimus esurientem, et pavimus te: sitientem, et dedimus tibi potum?</p>
<p>38 quando autem te vidimus hospitem, et collegimus te: aut nudum, et cooperuimus te?</p>
<p>39 aut quando te vidimus infirmum: aut in carcere, et venimus ad te?</p>
<p>40 Et respondens rex, dicet illis: Amen dico vobis, quamdiu fecistis uni ex his fratribus meis minimis, mihi fecistis.</p>
<p>41 Tunc dicet et his, qui a sinistris erunt: Discedite a me maledicti in ignem aeternum, qui paratus est diabolo, et angelis eius.</p>
<p>42 esurivi enim, et non dedistis mihi manducare: sitivi, et non desistis mihi potum:</p>
<p>43 hospes eram, et non collegistis me: nudus, et non cooperuistis me: infirmus, et in carcere, et non visitastis me.</p>
<p>44 Tunc respondebunt ei et ipsi, dicentes: Domine, quando te vidimus esurientem, aut sitientem, aut hospitem, aut nudum, aut infirmum, aut in carcere, et non ministravimus tibi?</p>
<p>45 Tunc respondebit illis dicens: Amen dico vobis: Quamdiu non fecistis uni de minoribus his, nec mihi fecistis.</p>
<p>46 Et ibunt hi in supplicium aeternum: iusti autem in vitam aeternam.</p>


</article>
</div>


</main>


<div id="sidebar" class="sidebar">
  <button id="toggle-sidebar" class="toggle-button">☰</button>
  <div class="sidebar-content">
    <ul>
      
      <li>
        <a 
          href="/" 
          class="">
          Accueil
          
        </a>
        
      </li>
      
      <li>
        <a 
          href="/bible" 
          class="">
          Bible
          
        </a>
        
      </li>
      
      <li>
        <a 
          href="/doctrine" 
          class="">
          Doctrine
          
        </a>
        
      </li>
      
      <li>
        <a 
          href="/apologetique" 
          class="">
          Apologétique
          
        </a>
        
      </li>
      
      <li>
        <a 
          href="/spiritualite" 
          class="">
          Spiritualité
          
        </a>
        
      </li>
      
      <li>
        <a 
          href="/livres" 
          class="">
          Livres
          
        </a>
        
      </li>
      
      <li>
        <a 
          href="/a-propos" 
          class="">
          À propos
          
        </a>
        
      </li>
      
      <li>
        <a 
          href="#" 
          class="has-submenu">
          Autres langues
          
          <span class="submenu-indicator">▶</span>
          
        </a>
        
        <ul class="submenu">
          
          <li>
            <a href="https://eens-en.netlify.app">English</a>
          </li>
          
          <li>
            <a href="https://eens-it.netlify.app">Italiano</a>
          </li>
          
        </ul>
        
      </li>
      
      <li>
        <a 
          href="/contact" 
          class="">
          Contact
          
        </a>
        
      </li>
      
      <li>
        <a 
          href="#" 
          class="has-submenu">
          Liens
          
          <span class="submenu-indicator">▶</span>
          
        </a>
        
        <ul class="submenu">
          
          <li>
            <a href="https://vaticancatholic.com">VaticanCatholic.com</a>
          </li>
          
          <li>
            <a href="https://vaticancatholique.com">VaticanCatholique.com</a>
          </li>
          
          <li>
            <a href="https://vaticanocattolico.com">VaticanoCattolico.com</a>
          </li>
          
        </ul>
        
      </li>
      
    </ul>
  </div>
</div>
<script>
  const sidebar = document.getElementById('sidebar');
  const toggleButton = document.getElementById('toggle-sidebar');

  
  toggleButton.addEventListener('click', function () {
    sidebar.classList.toggle('collapsed');
  });

  
  if (window.innerWidth <= 768) {
    sidebar.classList.add('collapsed');
  }

  
  window.addEventListener('resize', function () {
    if (window.innerWidth <= 768) {
      sidebar.classList.add('collapsed');
    } else {
      sidebar.classList.remove('collapsed');
    }
  });

  
  document.querySelectorAll('.sidebar-content ul > li > a.has-submenu').forEach(function (menuItem) {
    const submenu = menuItem.nextElementSibling;
    if (submenu && submenu.classList.contains('submenu')) {
      menuItem.addEventListener('click', function (event) {
        event.preventDefault(); 
        submenu.classList.toggle('expanded');
        this.querySelector('.submenu-indicator').classList.toggle('rotated');
      });
    }
  });
</script>



<footer>


	<p>
Les références dans les notes de bas de page sont généralement données sous forme condensée. Les références complètes se trouvent <a href='/references'>ICI</a>.
</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
