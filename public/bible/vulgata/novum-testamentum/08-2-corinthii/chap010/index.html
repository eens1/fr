
<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title></title>
<link rel="icon" type="image/png" href="/images/favicon.png" />
<link rel="canonical" href="/bible/vulgata/novum-testamentum/08-2-corinthii/chap010/" />




  <link rel="stylesheet" href="/css/form.css">

  <link rel="stylesheet" href="/css/lang.css">

  <link rel="stylesheet" href="/css/nav.css">

  <link rel="stylesheet" href="/css/pagination.css">

  <link rel="stylesheet" href="/css/pdf.css">

  <link rel="stylesheet" href="/css/postnav.css">

  <link rel="stylesheet" href="/css/style.css">





  <script src="/js/lang.js" defer></script>

  <script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>
<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	<nav class="navbar">
<div class="logo">
<a href="https://eens.netlify.app">
<img src="/images/logo.svg" alt="Extra Ecclesia Nulla Salus">
</a>

</div>

<div class="hamburger">
<div class="line"></div>
<div class="line"></div>
<div class="line"></div>
</div>

<ul class="nav-links">


<li>
<a href="/">
<i class="fas fa-home"></i>

</a>
</li>

<li>
<a href="/bible">

Bible
</a>
</li>

<li>
<a href="/doctrine">

Doctrine
</a>
</li>

<li>
<a href="/spiritualite">

Spirtualité
</a>
</li>

<li>
<a href="/apologetique">

Apologétique
</a>
</li>

<li>
<a href="/contact">

Contact
</a>
</li>


<li>
<div class="dropdown">
    <button class="dropdown-toggle" id="currentLanguage" onclick="toggleDropdown()"></button>
    <div class="dropdown-menu" id="languageDropdown">
        <a class="dropdown-item" href="#" data-lang="en">English</a>
        <a class="dropdown-item" href="#" data-lang="fr">Français</a>
        <a class="dropdown-item" href="#" data-lang="it">Italiano</a>
    </div>
</div>
</li>
</ul>

</nav>






<nav class="breadcrumb">
<ol>





   

   
      <a href="/bible/">
      <li>
      
         Bible
      
      </a>
      </li>
   

   
      <a href="/bible/vulgata/">
      <li>
      
         Vulgata
      
      </a>
      </li>
   

   
      <a href="/bible/vulgata/novum-testamentum/">
      <li>
      
         Novum testamentum
      
      </a>
      </li>
   

   
      <a href="/bible/vulgata/novum-testamentum/08-2-corinthii/">
      <li>
      
         08 2 corinthii
      
      </a>
      </li>
   

   
      <a href="/bible/vulgata/novum-testamentum/08-2-corinthii/chap010/">
      <li>
      
         Chap010
      
      </a>
      </li>
   

   


</ol>
</nav>


<h1>Caput 10</h1>

<div class="content">
<article>
<p>1 Ipse autem ego Paulus obsecro vos per mansuetudinem, et modestiam Christi, qui in facie quidem humilis sum inter vos, absens autem confido in vos.</p>
<p>2 Rogo autem vos ne praesens audeam per eam confidentiam, qua existimor audere in quosdam, qui arbitrantur nos tamquam secundum carnem ambulemus.</p>
<p>3 In carne enim ambulantes, non secundum carnem militamus.</p>
<p>4 Nam arma militiae nostrae non carnalia sunt, sed potentia Deo ad destructionem munitionum, consilia destruentes,</p>
<p>5 et omnem altitudinem extollentem se adversus scientiam Dei, et in captivitatem redigentes omnem intellectum in obsequium Christi,</p>
<p>6 et in promptu habentes ulcisci omnem inobedientiam, cum impleta fuerit vestra obedientia.</p>
<p>7 Quae secundum faciem sunt, videte. Si quis confidit sibi Christi se esse, hoc cogitet iterum apud se: quia sicut ipse Christi est, ita et nos.</p>
<p>8 Nam, etsi amplius aliquid gloriatus fuero de potestate nostra, quam dedit nobis Dominus in aedificationem, et non in destructionem vestram: non erubescam.</p>
<p>9 Ut autem non existimer tamquam terrere vos per epistolas:</p>
<p>10 quoniam quidem epistolae, inquiunt, graves sunt et fortes: praesentia autem corporis infirma, et sermo contemptibilis:</p>
<p>11 hoc cogitet qui eiusmodi est, quia quales sumus verbo per epistolas absentes, tales et praesentes in facto.</p>
<p>12 Non enim audemus inserere, aut comparare nos quibusdam, qui seipsos commendant: sed ipsi in nobis nosmetipsos metientes, et comparantes nosmetipsos nobis.</p>
<p>13 Nos autem non in immensum gloriabimur, sed secundum mensuram regulae, qua mensus est nobis Deus, mensuram pertingendi usque ad vos.</p>
<p>14 Non enim quasi non pertingentes ad vos, superextendimus nos: usque ad vos enim pervenimus in Evangelio Christi.</p>
<p>15 non in immensum gloriantes in alienis laboribus: spem autem habentes crescentis fidei vestrae, in vobis magnificari secundum regulam nostram in abundantiam,</p>
<p>16 etiam in illa, quae ultra vos sunt, evangelizare, non in aliena regula in iis quae praeparata sunt gloriari.</p>
<p>17 Qui autem gloriatur, in Domino glorietur.</p>
<p>18 Non enim qui seipsum commendat, ille probatus est: sed quem Deus commendat.</p>

</article>
</div>


</main>

<footer>


	<p>
References in footnotes are generally given in condensed form. Complete references can be found <a href='/references'>HERE</a>.
</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
