<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesiam Nulla Salus</title>
<link rel="icon" type="image/png" href="/images/favicon.png" />
<link rel="canonical" href="https://eens-fr.netlify.app/bible/vulgata/novum-testamentum/27-apocalypsis/chap012/" />



<link rel="stylesheet" href="/css/style.css">




  
    <link rel="stylesheet" href="/css/form.css">
  

  
    <link rel="stylesheet" href="/css/header.css">
  

  
    <link rel="stylesheet" href="/css/home.css">
  

  
    <link rel="stylesheet" href="/css/links.css">
  

  
    <link rel="stylesheet" href="/css/pagination.css">
  

  
    <link rel="stylesheet" href="/css/postnav.css">
  

  
    <link rel="stylesheet" href="/css/style.css">
  





  <script src="/js/header.js" defer></script>



<script src="https://identity.netlify.com/v1/netlify-identity-widget.js"></script>
<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">



<meta name="twitter:card" content="https://eens-fr.netlify.app/" />
<meta name="twitter:site" content="@BroMatthewCap" />
<meta name="twitter:creator" content="@BroMatthewCap" />
<meta name="twitter:title" content="Caput 12" />
<meta name="twitter:description" content="1 Et signum magnum apparuit in caelo: Mulier amicta sole, et luna sub pedibus eius, et in capite eius corona stellarum duodecim:
2 et in utero habens, clamabat parturiens, et cruciabatur ut pariat.
3 Et visum est aliud signum in caelo: et ecce draco magnus rufus habens capita septem, et cornua decem: et in capitibus eius diademata septem,
4 et cauda eius trahebat tertiam partem stellarum caeli, et misit eas in terram, et draco stetit ante mulierem, quae erat paritura: ut cum peperisset, filium eius devoraret." />
<meta name="twitter:image" content="https://eens-fr.netlify.app/" />

</head>

<body>

<header>
<header>
  <div class="container">
    <div class="header-content">
      <div class="site-title">
        <a href="https://eens-fr.netlify.app/">
           <img src="/images/tau.png">
           <span>Extra Ecclesiam Nulla Salus</span>
        </a>
      </div>
      <nav>
        <div class="hamburger">
          <span></span>
          <span></span>
          <span></span>
        </div>
        <ul class="nav-menu">
          
            <li><a href="/">Accueil</a></li>
          
            <li><a href="/contact">Contact</a></li>
          
            <li><a href="/a-propos">À propos</a></li>
          
            <li><a href="https://eens-en.netlify.app">English</a></li>
          
            <li><a href="https://eens-it.netlify.app">Italiano</a></li>
          
        </ul>
      </nav>
    </div>
  </div>
</header>

</header>

<main>



<nav class="breadcrumb-nav">
  
  
  
    
  
    
  
    
  
    
  
    
  

  
    
    <a href="/" class="breadcrumb-item"></a>
  
     / 
    <a href="/bible/" class="breadcrumb-item">Bible</a>
  
     / 
    <a href="/bible/vulgata/" class="breadcrumb-item">Biblia Vulgata</a>
  
     / 
    <a href="/bible/vulgata/novum-testamentum/" class="breadcrumb-item">Novum Testamentum</a>
  
     / 
    <a href="/bible/vulgata/novum-testamentum/27-apocalypsis/" class="breadcrumb-item">Apocalypsis</a>
  
</nav>


<h1>Caput 12</h1>

<div class="content">
<article>
<p>1 Et signum magnum apparuit in caelo: Mulier amicta sole, et luna sub pedibus eius, et in capite eius corona stellarum duodecim:</p>
<p>2 et in utero habens, clamabat parturiens, et cruciabatur ut pariat.</p>
<p>3 Et visum est aliud signum in caelo: et ecce draco magnus rufus habens capita septem, et cornua decem: et in capitibus eius diademata septem,</p>
<p>4 et cauda eius trahebat tertiam partem stellarum caeli, et misit eas in terram, et draco stetit ante mulierem, quae erat paritura: ut cum peperisset, filium eius devoraret.</p>
<p>5 Et peperit filium masculum, qui recturus erat omnes Gentes in virga ferrea: et raptus est filius eius ad Deum, et ad thronum eius,</p>
<p>6 et mulier fugit in solitudinem ubi habebat locum paratum a Deo, ut ibi pascant eam diebus mille ducentis sexaginta.</p>
<p>7 Et factum est praelium magnum in caelo: Michael et angeli eius praeliabantur cum dracone, et draco pugnabat, et angeli eius:</p>
<p>8 et non valuerunt, neque locus inventus est eorum amplius in caelo.</p>
<p>9 Et proiectus est draco ille magnus, serpens antiquus, qui vocatur diabolus, et satanas, qui seducit universum orbem: et proiectus est in terram, et angeli eius cum illo missi sunt.</p>
<p>10 Et audivi vocem magnam in caelo dicentem: Nunc facta est salus, et virtus, et regnum Dei nostri, et potestas Christi eius: quia proiectus est accusator fratrum nostrorum, qui accusabat illos ante conspectum Dei nostri die ac nocte.</p>
<p>11 Et ipsi vicerunt eum propter sanguinem Agni, et propter verbum testimonii sui, et non dilexerunt animas suas usque ad mortem.</p>
<p>12 propterea laetamini caeli, et qui habitatis in eis. Vae terrae, et mari, quia descendit diabolus ad vos, habens iram magnam, sciens quod modicum tempus habet.</p>
<p>13 Et postquam vidit draco quod proiectus esset in terram, persecutus est mulierem, quae peperit masculum:</p>
<p>14 et datae sunt mulieri alae duae aquilae magnae ut volaret in desertum in locum suum, ubi alitur per tempus et tempora, et dimidium temporis a facie serpentis.</p>
<p>15 Et misit serpens ex ore suo post mulierem, aquam tamquam flumen, ut eam faceret trahi a flumine.</p>
<p>16 Et adiuvit terra mulierem, et aperuit terra os suum, et absorbuit flumen, quod misit draco de ore suo.</p>
<p>17 Et iratus est draco in mulierem: et abiit facere praelium cum reliquis de semine eius, qui custodiunt mandata Dei, et habent testimonium Iesu Christi.</p>
<p>18 Et stetit supra arenam maris.</p>


</article>
</div>



<footer>
<p>
Les références dans les notes de bas de page sont généralement données sous forme condensée. Les références complètes se trouvent <a href='/references'>ICI</a>.
</p>

</footer>

</main>

<script>
if (window.netlifyIdentity) {
window.netlifyIdentity.on("init", (user) => {
if (!user) {
window.netlifyIdentity.on("login", () => {
document.location.href = "/admin/";
});
}
});
}
</script>

</body>
</html>
