<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesiam Nulla Salus</title>
<link rel="icon" type="image/png" href="/images/favicon.png" />

<link rel="canonical" href="http://localhost:1313/bible/vulgata/vetus-testamentum/13-1-paralipomenon/chap016/" />


<link href="/pagefind/pagefind-ui.css" rel="stylesheet">
<script src="/pagefind/pagefind-ui.js"></script>



<link rel="stylesheet" href="/css/style.css">




  
    <link rel="stylesheet" href="/css/comments.css">
  

  
    <link rel="stylesheet" href="/css/form.css">
  

  
    <link rel="stylesheet" href="/css/header.css">
  

  
    <link rel="stylesheet" href="/css/index.css">
  

  
    <link rel="stylesheet" href="/css/pagefind.css">
  

  
    <link rel="stylesheet" href="/css/pagination.css">
  

  
    <link rel="stylesheet" href="/css/postnav.css">
  

  
    <link rel="stylesheet" href="/css/share.css">
  

  
    <link rel="stylesheet" href="/css/single.css">
  

  
    <link rel="stylesheet" href="/css/style.css">
  

  
    <link rel="stylesheet" href="/css/toc.css">
  





  <script src="/js/header.js" defer></script>

  <script src="/js/theme.js" defer></script>



<script src="https://identity.netlify.com/v1/netlify-identity-widget.js"></script>
<link rel="stylesheet" href="https://cdnjs.cloudflare.com/ajax/libs/font-awesome/6.7.1/css/all.min.css" integrity="sha512-5Hs3dF2AEPkpNAR7UiOHba+lRSJNeM2ECkwxUIxC1Q/FLycGTbNapWXB4tP889k5T5Ju8fs4b1P5z/iB4nMfSQ==" crossorigin="anonymous" referrerpolicy="no-referrer" />

<meta name="twitter:card" content="http://localhost:1313/" />
<meta name="twitter:site" content="@BroMatthewCap" />
<meta name="twitter:creator" content="@BroMatthewCap" />
<meta name="twitter:title" content="Caput 16" />
<meta name="twitter:description" content="1 Attulerunt igitur arcam Dei, et constituerunt eam in medio tabernaculi, quod tetenderat ei David: et obtulerunt holocausta, et pacifica coram Deo.
2 Cumque complesset David offerens holocausta, et pacifica, benedixit populo in nomine Domini.
3 Et divisit universis per singulos, a viro usque ad mulierem tortam panis, et partem assae carnis bubalae, et frixam oleo similam.
4 Constituitque coram arca Domini de Levitis, qui ministrarent, et recordarentur operum eius, et glorificarent, atque laudarent Dominum Deum Israel:" />
<meta name="twitter:image" content="http://localhost:1313/" />


<script>
(function() {
    const savedTheme = localStorage.getItem("theme");

    
    const theme = savedTheme || "dark";

    
    document.documentElement.setAttribute("data-theme", theme);
})();
</script>



</head>

<body>

<header>
<header>
<div class="container">
<div class="header-content">
<div class="site-title">
  <a href="/">
     <img src="/images/logo.png">
     <span>Extra Ecclesiam Nulla Salus</span>
  </a>
</div>
<nav>
  <div class="hamburger">
    <span></span>
    <span></span>
    <span></span>
  </div>
  <ul class="nav-menu">
    
      <li>
        <a href="/" >Accueil</a>
      </li>
    
      <li>
        <a href="/contact" >Contact</a>
      </li>
    
      <li>
        <a href="/a-propos" >À propos</a>
      </li>
    
      <li>
        <a href="https://eens-en.netlify.app" target="_blank">English</a>
      </li>
    
      <li>
        <a href="https://eens-it.netlify.app" target="_blank">Italiano</a>
      </li>
    
      <li>
        <a href="https://www.youtube.com/@BroMatthewCap" target="_blank"><i class='fab fa-youtube'></i> </a>
      </li>
    
      <li>
        <a href="https://x.com/BroMatthewOFMC" target="_blank"><i class="fab fa-x-twitter"></i></a>
      </li>
    
      <li>
        <a href="#" ><i id="theme-icon" class="fas fa-moon"></i></a>
      </li>
    
  </ul>
</nav>
</div>
</div>
</header>

</header>

<main>

<div id="search"></div>
<script>
    window.addEventListener('DOMContentLoaded', (event) => {
        new PagefindUI({ element: "#search", showSubResults: true });
    });
</script>



<div class="content">
<nav class="breadcrumb-nav">
  
  
  
    
  
    
  
    
  
    
  
    
  

  
    
    <a href="/" class="breadcrumb-item"></a>
  
     / 
    <a href="/bible/" class="breadcrumb-item">Bible</a>
  
     / 
    <a href="/bible/vulgata/" class="breadcrumb-item">Biblia Vulgata</a>
  
     / 
    <a href="/bible/vulgata/vetus-testamentum/" class="breadcrumb-item">Vetus Testamentum</a>
  
     / 
    <a href="/bible/vulgata/vetus-testamentum/13-1-paralipomenon/" class="breadcrumb-item">1 Paralipomenon</a>
  
</nav>

<h1>Caput 16</h1>


<div class="share">
<a href="http://twitter.com/share?url=http%2f%2flocalhost1313%2fbible%2fvulgata%2fvetus-testamentum%2f13-1-paralipomenon%2fchap016%2f" class="twitter" aria-label="Share on Twitter">Partager sur <i class="fab fa-x-twitter"></i></a>
</div>



<article>



<p>1 Attulerunt igitur arcam Dei, et constituerunt eam in medio tabernaculi, quod tetenderat ei David: et obtulerunt holocausta, et pacifica coram Deo.</p>
<p>2 Cumque complesset David offerens holocausta, et pacifica, benedixit populo in nomine Domini.</p>
<p>3 Et divisit universis per singulos, a viro usque ad mulierem tortam panis, et partem assae carnis bubalae, et frixam oleo similam.</p>
<p>4 Constituitque coram arca Domini de Levitis, qui ministrarent, et recordarentur operum eius, et glorificarent, atque laudarent Dominum Deum Israel:</p>
<p>5 Asaph principem, et secundum eius Zachariam: Porro Iahiel, et Semiramoth, et Iehiel, et Mathathiam, et Eliab, et Banaiam, et Obededom: Iehiel super organa psalterii, et lyras: Asaph autem ut cymbalis personaret;</p>
<p>6 Banaiam vero, et Iaziel sacerdotes, canere tuba iugiter coram arca foederis Domini.</p>
<p>7 In illo die fecit David principem ad confitendum Domino Asaph, et fratres eius.</p>
<p>8 Confitemini Domino, et invocate nomen eius: notas facite in populis adinventiones eius.</p>
<p>9 Cantate ei, et psallite ei: et narrate omnia mirabilia eius.</p>
<p>10 Laudate nomen sanctum eius: laetetur cor quaerentium Dominum.</p>
<p>11 Quaerite Dominum, et virtutem eius: quaerite faciem eius semper.</p>
<p>12 Recordamini mirabilium eius quae fecit: signorum illius, et iudiciorum oris eius.</p>
<p>13 Semen Israel servi eius: filii Iacob electi eius.</p>
<p>14 Ipse Dominus Deus noster: in universa terra iudicia eius.</p>
<p>15 Recordamini in sempiternum pacti eius: sermonis, quem praecepit in mille generationes.</p>
<p>16 Quem pepigit cum Abraham: et iuramenti illius cum Isaac.</p>
<p>17 Et constituit illud Iacob in praeceptum: et Israel in pactum sempiternum,</p>
<p>18 Dicens: Tibi dabo Terram Chanaan, funiculum hereditatis vestrae.</p>
<p>19 Cum essent pauci numero, parvi et coloni eius.</p>
<p>20 Et transierunt de gente in gentem, et de regno ad populum alterum.</p>
<p>21 Non dimisit quemquam calumniari eos, sed increpavit pro eis reges.</p>
<p>22 Nolite tangere christos meos: et in prophetis meis nolite malignari.</p>
<p>23 Cantate Domino omnis terra, annunciate ex die in diem salutare eius.</p>
<p>24 Narrate in gentibus gloriam eius: in cunctis populis mirabilia eius.</p>
<p>25 Quia magnus Dominus, et laudabilis nimis: et horribilis super omnes deos.</p>
<p>26 Omnes enim dii populorum, idola: Dominus autem caelos fecit.</p>
<p>27 Confessio et magnificentia coram eo: fortitudo et gaudium in loco eius.</p>
<p>28 Afferte Domino familiae populorum: afferte Domino gloriam et imperium.</p>
<p>29 Date Domino gloriam, nomini eius, levate sacrificium, et venite in conspectu eius: et adorate Dominum in decore sancto.</p>
<p>30 Commoveatur a facie eius omnis terra: ipse enim fundavit orbem immobilem.</p>
<p>31 Laetentur caeli, et exultet terra: et dicant in nationibus, Dominus regnavit.</p>
<p>32 Tonet mare, et plenitudo eius: exultent agri, et omnia quae in eis sunt.</p>
<p>33 Tunc laudabunt ligna saltus coram Domino: quia venit iudicare terram.</p>
<p>34 Confitemini Domino, quoniam bonus: quoniam in aeternum misericordia eius.</p>
<p>35 Et dicite: Salva nos Deus salvator noster; et congrega nos, et erue de gentibus, ut confiteamur nomini sancto tuo, et exultemus in carminibus tuis.</p>
<p>36 Benedictus Dominus Deus Israel ab aeterno usque in aeternum: et dicat omnis populo: Amen, et hymnum Domino.</p>
<p>37 Reliquit itaque ibi coram arca foederis Domini Asaph, et fratres eius ut ministrarent in conspectu arcae iugiter per singulos dies, et vices suas.</p>
<p>38 Porro Obededom, et fratres eius sexaginta octo; et Obededom filium Idithun, et Hosa constituit ianitores.</p>
<p>39 Sadoc autem sacerdotem, et fratres eius sacerdotes, coram tabernaculo Domini in excelso, quod erat in Gabaon,</p>
<p>40 ut offerrent holocausta Domino super altare holocautomatis iugiter, mane et vespere, iuxta omnia quae scripta sunt in lege Domini, quam praecepit Israeli.</p>
<p>41 Et post eum Heman, et Idithun, et reliquos electos, unumquemque vocabulo suo ad confitendum Domino: Quoniam in aeternum misericordia eius.</p>
<p>42 Heman quoque, et Idithun canentes tuba, et quatientes cymbala, et omnia musicorum organa ad canendum Deo; filios autem Idithun fecit esse portarios.</p>
<p>43 Reversusque est omnis populus in domum suam: et David, ut benediceret etiam domui suae.</p>


</article>



<footer>

<p>
Les références dans les notes de bas de page sont généralement données sous forme condensée. Les références complètes se trouvent <a href='/references'>ICI</a>.
</p>




</footer>

</div>



<footer>
</footer>

</main>

<script>
if (window.netlifyIdentity) {
window.netlifyIdentity.on("init", (user) => {
if (!user) {
window.netlifyIdentity.on("login", () => {
document.location.href = "/admin/";
});
}
});
}
</script>

</body>
</html>
