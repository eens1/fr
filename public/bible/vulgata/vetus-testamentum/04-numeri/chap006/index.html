
<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title></title>
<link rel="icon" type="image/png" href="/images/favicon.png" />
<link rel="canonical" href="/bible/vulgata/vetus-testamentum/04-numeri/chap006/" />




  <link rel="stylesheet" href="/css/form.css">

  <link rel="stylesheet" href="/css/home.css">

  <link rel="stylesheet" href="/css/nav.css">

  <link rel="stylesheet" href="/css/pagination.css">

  <link rel="stylesheet" href="/css/pdf.css">

  <link rel="stylesheet" href="/css/postnav.css">

  <link rel="stylesheet" href="/css/style.css">





  <script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>
<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">



<meta name="twitter:card" content="/" />
<meta name="twitter:site" content="@BroMatthewCap" />
<meta name="twitter:creator" content="@BroMatthewCap" />
<meta name="twitter:title" content="Caput 6" />
<meta name="twitter:description" content="1 Locutusque est Dominus ad Moysen, dicens:
2 Loquere ad filios Israel, et dices ad eos: Vir, sive mulier, cum fecerint votum ut sanctificentur, et se voluerint Domino consecrare:
3 a vino, et omni, quod inebriare potest, abstinebunt. Acetum ex vino, et ex qualibet alia potione, et quidquid de uva exprimitur, non bibent: uvas recentes siccasque non comedent
4 cunctis diebus quibus ex voto Domino consecrantur: quidquid ex vinea esse potest, ab uva passa usque ad acinum non comedent." />
<meta name="twitter:image" content="/" />

<meta name="twitter:card" content="summary"><meta name="twitter:title" content="Caput 6">
<meta name="twitter:description" content="1 Locutusque est Dominus ad Moysen, dicens:
2 Loquere ad filios Israel, et dices ad eos: Vir, sive mulier, cum fecerint votum ut sanctificentur, et se voluerint Domino consecrare:
3 a vino, et omni, quod inebriare potest, abstinebunt. Acetum ex vino, et ex qualibet alia potione, et quidquid de uva exprimitur, non bibent: uvas recentes siccasque non comedent
4 cunctis diebus quibus ex voto Domino consecrantur: quidquid ex vinea esse potest, ab uva passa usque ad acinum non comedent.">

</head>

<body>

<header>


	

</header>

<main>


	<nav class="navbar">

<div class="logo">
<a href="https://eens.netlify.app">
(&tau;) Extra Ecclesiam Nulla Salus
</a>
</div>

<div class="banner">
<img src="/images/banner.png"/>
</div>

  <div class="hamburger">
    <div class="line"></div>
    <div class="line"></div>
    <div class="line"></div>
  </div>

  <ul class="nav-links">
    
    
       
        <li>
          <a href="/" class="">
            <i class="fas fa-home"></i>
            
          </a>
        </li>
      
    
       
        <li>
          <a href="/bible" class="">
            
            Bible
          </a>
        </li>
      
    
       
        <li>
          <a href="/doctrine" class="">
            
            Doctrine
          </a>
        </li>
      
    
       
        <li>
          <a href="/spiritualite" class="">
            
            Spirtualité
          </a>
        </li>
      
    
       
        <li>
          <a href="/apologetique" class="">
            
            Apologétique
          </a>
        </li>
      
    
       
        <li>
          <a href="/contact" class="">
            
            Contact
          </a>
        </li>
      
    
       
        <li>
          <a href="/a-propos" class="">
            
            À propos
          </a>
        </li>
      
    
       
        <li class="dropdown">
          <a href="" class="">
            <i class='fas fa-globe'></i>
            LANG
          </a>
          <ul class="dropdown-menu">
            
              <li>
                <a href="https://eens-en.netlify.app" class="">
                  English
                </a>
              </li>
            
              <li>
                <a href="https://eens-it.netlify.app" class="">
                  Italiano
                </a>
              </li>
            
          </ul>
        </li>
      
    
  </ul>
  
</nav>





<nav class="breadcrumb">
<ol>





   

   
      <a href="/bible/">
      <li>
      
         Bible
      
      </a>
      </li>
   

   
      <a href="/bible/vulgata/">
      <li>
      
         Vulgata
      
      </a>
      </li>
   

   
      <a href="/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/bible/vulgata/vetus-testamentum/04-numeri/">
      <li>
      
         04 numeri
      
      </a>
      </li>
   

   
      <a href="/bible/vulgata/vetus-testamentum/04-numeri/chap006/">
      <li>
      
         Chap006
      
      </a>
      </li>
   

   


</ol>
</nav>


<h1>Caput 6</h1>

<div class="content">
<article>
<p>1 Locutusque est Dominus ad Moysen, dicens:</p>
<p>2 Loquere ad filios Israel, et dices ad eos: Vir, sive mulier, cum fecerint votum ut sanctificentur, et se voluerint Domino consecrare:</p>
<p>3 a vino, et omni, quod inebriare potest, abstinebunt. Acetum ex vino, et ex qualibet alia potione, et quidquid de uva exprimitur, non bibent: uvas recentes siccasque non comedent</p>
<p>4 cunctis diebus quibus ex voto Domino consecrantur: quidquid ex vinea esse potest, ab uva passa usque ad acinum non comedent.</p>
<p>5 Omni tempore separationis suae novacula non transibit per caput eius usque ad completum diem, quo Domino consecratur. Sanctus erit, crescente caesarie capitis eius.</p>
<p>6 Omni tempore consecrationis suae super mortuum non ingredietur,</p>
<p>7 nec super patris quidem et matris et fratris sororisque funere contaminabitur, quia consecratio Dei sui super caput eius est.</p>
<p>8 Omnibus diebus separationis suae sanctus erit Domino.</p>
<p>9 Sin autem mortuus fuerit subito quispiam coram eo, polluetur caput consecrationis eius: quod radet illico in eadem die purgationis suae, et rursum septima.</p>
<p>10 in octava autem die offeret duos turtures, vel duos pullos columbae sacerdoti in introitu foederis testimonii.</p>
<p>11 facietque sacerdos unum pro peccato, et alterum in holocaustum, et deprecabitur pro eo, quia peccavit super mortuo: sanctificabitque caput eius in die illo:</p>
<p>12 et consecrabit Domino dies separationis illius, offerens agnum anniculum pro peccato: ita tamen ut dies priores irriti fiant, quoniam polluta est sanctificatio eius.</p>
<p>13 Ista est lex consecrationis. Cum dies, quos ex voto decreverat, complebuntur: adducet eum ad ostium tabernaculi foederis,</p>
<p>14 et offeret oblationes eius Domino, agnum anniculum immaculatum in holocaustum, et ovem anniculam immaculatam pro peccato, et arietem immaculatum, hostiam pacificam,</p>
<p>15 canistrum quoque panum azymorum qui conspersi sint oleo, et lagana absque fermento uncta oleo, ac libamina singulorum:</p>
<p>16 quae offeret sacerdos coram Domino, et faciet tam pro peccato, quam in holocaustum.</p>
<p>17 Arietem vero immolabit hostiam pacificam Domino, offerens simul canistrum azymorum, et libamenta quae ex more debentur.</p>
<p>18 Tunc radetur nazaraeus ante ostium tabernaculi foederis caesarie consecrationis suae: tolletque capillos eius, et ponet super ignem, qui est suppositus sacrificio pacificorum.</p>
<p>19 Et armum coctum arietis, tortamque absque fermento unam de canistro, et laganum azymum unum, et tradet in manus nazaraei, postquam rasum fuerit caput eius.</p>
<p>20 Susceptaque rursum ab eo, elevabit in conspectu Domini: et sanctificata sacerdotis erunt, sicut pectusculum, quod separari iussum est, et femur. post haec, potest bibere nazaraeus vinum.</p>
<p>21 Ista est lex nazaraei, cum voverit oblationem suam Domino tempore consecrationis suae, exceptis his, quae invenerit manus eius. iuxta quod mente devoverat, ita faciet ad perfectionem sanctificationis suae.</p>
<p>22 Locutusque est Dominus ad Moysen, dicens:</p>
<p>23 Loquere Aaron et filiis eius: Sic benedicetis filiis Israel, et dicetis eis:</p>
<p>24 Benedicat tibi Dominus, et custodiat te.</p>
<p>25 Ostendat Dominus faciem suam tibi, et misereatur tui.</p>
<p>26 Convertat Dominus vultum suum ad te, et det tibi pacem.</p>
<p>27 Invocabuntque nomen meum super filios Israel, et ego benedicam eis.</p>


</article>
</div>


</main>

<footer>


	<p>
Les références dans les notes de bas de page sont généralement données sous forme condensée. Les références complètes se trouvent <a href='/references'>ICI</a>.
</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
