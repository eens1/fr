
<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title></title>
<link rel="icon" type="image/png" href="/images/favicon.png" />
<link rel="canonical" href="/bible/vulgata/vetus-testamentum/01-genesis/chap022/" />




  <link rel="stylesheet" href="/css/form.css">

  <link rel="stylesheet" href="/css/home.css">

  <link rel="stylesheet" href="/css/pagination.css">

  <link rel="stylesheet" href="/css/pdf.css">

  <link rel="stylesheet" href="/css/postnav.css">

  <link rel="stylesheet" href="/css/sidebar.css">

  <link rel="stylesheet" href="/css/style.css">





  <script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>
<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">



<meta name="twitter:card" content="/" />
<meta name="twitter:site" content="@BroMatthewCap" />
<meta name="twitter:creator" content="@BroMatthewCap" />
<meta name="twitter:title" content="Caput 22" />
<meta name="twitter:description" content="1 Quae postquam gesta sunt, tentavit Deus Abraham, et dixit ad eum: Abraham, Abraham. At ille respondit: Adsum.
2 Ait illi: Tolle filium tuum unigenitum, quem diligis, Isaac, et vade in terram visionis: atque ibi offeres eum in holocaustum super unum montium quem monstravero tibi.
3 Igitur Abraham de nocte consurgens, stravit asinum suum: ducens secum duos iuvenes, et Isaac filium suum: cumque concidisset ligna in holocaustum, abiit ad locum quem praeceperat ei Deus." />
<meta name="twitter:image" content="/" />

</head>

<body>

<header>

</header>

<main>



<nav class="breadcrumb">
<ol>





   

   
      <a href="/bible/">
      <li>
      
         Bible
      
      </a>
      </li>
   

   
      <a href="/bible/vulgata/">
      <li>
      
         Vulgata
      
      </a>
      </li>
   

   
      <a href="/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/bible/vulgata/vetus-testamentum/01-genesis/">
      <li>
      
         01 genesis
      
      </a>
      </li>
   

   
      <a href="/bible/vulgata/vetus-testamentum/01-genesis/chap022/">
      <li>
      
         Chap022
      
      </a>
      </li>
   

   


</ol>
</nav>


<h1>Caput 22</h1>

<div class="content">
<article>
<p>1 Quae postquam gesta sunt, tentavit Deus Abraham, et dixit ad eum: Abraham, Abraham. At ille respondit: Adsum.</p>
<p>2 Ait illi: Tolle filium tuum unigenitum, quem diligis, Isaac, et vade in terram visionis: atque ibi offeres eum in holocaustum super unum montium quem monstravero tibi.</p>
<p>3 Igitur Abraham de nocte consurgens, stravit asinum suum: ducens secum duos iuvenes, et Isaac filium suum: cumque concidisset ligna in holocaustum, abiit ad locum quem praeceperat ei Deus.</p>
<p>4 Die autem tertio, elevatis oculis, vidit locum procul:</p>
<p>5 dixitque ad pueros suos: Expectate hic cum asino: ego et puer illuc usque properantes, postquam adoraverimus, revertemur ad vos.</p>
<p>6 Tulit quoque ligna holocausti, et imposuit super Isaac filium suum: ipse vero portabat in manibus ignem et gladium. Cumque duo pergerent simul,</p>
<p>7 dixit Isaac patri suo: Pater mi. At ille respondit: Quid vis fili? Ecce, inquit, ignis et ligna: ubi est victima holocausti?</p>
<p>8 Dixit autem Abraham: Deus providebit sibi victimam holocausti, fili mi. Pergebant ergo pariter:</p>
<p>9 et venerunt ad locum quem ostenderat ei Deus, in quo aedificavit altare, et desuper ligna composuit: cumque alligasset Isaac filium suum, posuit eum in altare super struem lignorum.</p>
<p>10 Extenditque manum, et arripuit gladium, ut immolaret filium suum.</p>
<p>11 Et ecce Angelus Domini de caelo clamavit, dicens: Abraham, Abraham. Qui respondit: Adsum.</p>
<p>12 Dixitque ei: Non extendas manum tuam super puerum, neque facias illi quidquam: nunc cognovi quod times Deum, et non pepercisti unigenito filio tuo propter me.</p>
<p>13 Levavit Abraham oculos suos, viditque post tergum arietem inter vepres haerentem cornibus, quem assumens obtulit holocaustum pro filio.</p>
<p>14 Appellavitque nomen loci illius, Dominus videt. Unde usque hodie dicitur: In monte Dominus videbit.</p>
<p>15 Vocavit autem Angelus Domini Abraham secundo de caelo, dicens:</p>
<p>16 Per memetipsum iuravi, dicit Dominus: quia fecisti hanc rem, et non pepercisti filio tuo unigenito propter me:</p>
<p>17 benedicam tibi, et multiplicabo semen tuum sicut stellas caeli, et velut arenam quae est in littore maris: possidebit semen tuum portas inimicorum suorum,</p>
<p>18 et BENEDICENTUR in semine tuo omnes gentes terrae, quia obedisti voci meae.</p>
<p>19 Reversus est Abraham ad pueros suos, abieruntque Bersabee simul, et habitavit ibi.</p>
<p>20 His ita gestis, nunciatum est Abrahae quod Melcha quoque genuisset filios Nachor fratri suo,</p>
<p>21 Hus primogenitum, et Buz fratrem eius, et Camuel patrem Syrorum,</p>
<p>22 et Cased, et Azau, Pheldas quoque et Iedlaph,</p>
<p>23 ac Bathuel, de quo nata est Rebecca: octo istos genuit Melcha, Nachor fratri Abrahae.</p>
<p>24 Concubina vero illius, nomine Roma, peperit Tabee, et Gaham, et Tahas, et Maacha.</p>


</article>
</div>


</main>


<div id="sidebar" class="sidebar">
  <button id="toggle-sidebar" class="toggle-button">☰</button>
  <div class="sidebar-content">
    <ul>
      
      <li>
        <a 
          href="/" 
          class="">
          Accueil
          
        </a>
        
      </li>
      
      <li>
        <a 
          href="/bible" 
          class="">
          Bible
          
        </a>
        
      </li>
      
      <li>
        <a 
          href="/doctrine" 
          class="">
          Doctrine
          
        </a>
        
      </li>
      
      <li>
        <a 
          href="/apologetique" 
          class="">
          Apologétique
          
        </a>
        
      </li>
      
      <li>
        <a 
          href="/spiritualite" 
          class="">
          Spiritualité
          
        </a>
        
      </li>
      
      <li>
        <a 
          href="/livres" 
          class="">
          Livres
          
        </a>
        
      </li>
      
      <li>
        <a 
          href="/a-propos" 
          class="">
          À propos
          
        </a>
        
      </li>
      
      <li>
        <a 
          href="#" 
          class="has-submenu">
          Autres langues
          
          <span class="submenu-indicator">▶</span>
          
        </a>
        
        <ul class="submenu">
          
          <li>
            <a href="https://eens-en.netlify.app">English</a>
          </li>
          
          <li>
            <a href="https://eens-it.netlify.app">Italiano</a>
          </li>
          
        </ul>
        
      </li>
      
      <li>
        <a 
          href="/contact" 
          class="">
          Contact
          
        </a>
        
      </li>
      
      <li>
        <a 
          href="#" 
          class="has-submenu">
          Liens
          
          <span class="submenu-indicator">▶</span>
          
        </a>
        
        <ul class="submenu">
          
          <li>
            <a href="https://vaticancatholic.com">VaticanCatholic.com</a>
          </li>
          
          <li>
            <a href="https://vaticancatholique.com">VaticanCatholique.com</a>
          </li>
          
          <li>
            <a href="https://vaticanocattolico.com">VaticanoCattolico.com</a>
          </li>
          
        </ul>
        
      </li>
      
    </ul>
  </div>
</div>
<script>
  const sidebar = document.getElementById('sidebar');
  const toggleButton = document.getElementById('toggle-sidebar');

  
  toggleButton.addEventListener('click', function () {
    sidebar.classList.toggle('collapsed');
  });

  
  if (window.innerWidth <= 768) {
    sidebar.classList.add('collapsed');
  }

  
  window.addEventListener('resize', function () {
    if (window.innerWidth <= 768) {
      sidebar.classList.add('collapsed');
    } else {
      sidebar.classList.remove('collapsed');
    }
  });

  
  document.querySelectorAll('.sidebar-content ul > li > a.has-submenu').forEach(function (menuItem) {
    const submenu = menuItem.nextElementSibling;
    if (submenu && submenu.classList.contains('submenu')) {
      menuItem.addEventListener('click', function (event) {
        event.preventDefault(); 
        submenu.classList.toggle('expanded');
        this.querySelector('.submenu-indicator').classList.toggle('rotated');
      });
    }
  });
</script>


<footer>


	<p>
Les références dans les notes de bas de page sont généralement données sous forme condensée. Les références complètes se trouvent <a href='/references'>ICI</a>.
</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
