<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesiam Nulla Salus</title>
<link rel="icon" type="image/png" href="/images/favicon.png" />
<link rel="canonical" href="https://eens-fr.netlify.app/bible/vulgata/vetus-testamentum/18-judith/chap010/" />



<link rel="stylesheet" href="/css/style.css">




  
    <link rel="stylesheet" href="/css/form.css">
  

  
    <link rel="stylesheet" href="/css/header.css">
  

  
    <link rel="stylesheet" href="/css/home.css">
  

  
    <link rel="stylesheet" href="/css/links.css">
  

  
    <link rel="stylesheet" href="/css/pagination.css">
  

  
    <link rel="stylesheet" href="/css/postnav.css">
  

  
    <link rel="stylesheet" href="/css/style.css">
  





  <script src="/js/header.js" defer></script>



<script src="https://identity.netlify.com/v1/netlify-identity-widget.js"></script>
<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">



<meta name="twitter:card" content="https://eens-fr.netlify.app/" />
<meta name="twitter:site" content="@BroMatthewCap" />
<meta name="twitter:creator" content="@BroMatthewCap" />
<meta name="twitter:title" content="Caput 10" />
<meta name="twitter:description" content="1 Factum est autem, cum cessasset clamare ad Dominum, surrexit de loco, in quo iacuerat prostrata ad Dominum.
2 Vocavitque abram suam, et descendens in domum suam, abstulit a se cilicium, et exuit se vestimentis viduitatis suae,
3 et lavit corpus suum, et unxit se myro optimo, et discriminavit crinem capitis sui, et imposuit mitram super caput suum, et induit se vestimentis iucunditatis suae, induitque sandalia pedibus suis, assumpsitque dextraliola, et lilia, et inaures, et annulos, et omnibus ornamentis suis ornavit se." />
<meta name="twitter:image" content="https://eens-fr.netlify.app/" />

</head>

<body>

<header>
<header>
  <div class="container">
    <div class="header-content">
      <div class="site-title">
        <a href="/">
           <img src="/images/tau.png">
           <span>Extra Ecclesiam Nulla Salus</span>
        </a>
      </div>
      <nav>
        <div class="hamburger">
          <span></span>
          <span></span>
          <span></span>
        </div>
        <ul class="nav-menu">
          
            <li><a href="/">Accueil</a></li>
          
            <li><a href="/contact">Contact</a></li>
          
            <li><a href="/a-propos">À propos</a></li>
          
            <li><a href="https://eens-en.netlify.app">English</a></li>
          
            <li><a href="https://eens-it.netlify.app">Italiano</a></li>
          
        </ul>
      </nav>
    </div>
  </div>
</header>

</header>

<main>



<nav class="breadcrumb-nav">
  
  
  
    
  
    
  
    
  
    
  
    
  

  
    
    <a href="/" class="breadcrumb-item"></a>
  
     / 
    <a href="/bible/" class="breadcrumb-item">Bible</a>
  
     / 
    <a href="/bible/vulgata/" class="breadcrumb-item">Biblia Vulgata</a>
  
     / 
    <a href="/bible/vulgata/vetus-testamentum/" class="breadcrumb-item">Vetus Testamentum</a>
  
     / 
    <a href="/bible/vulgata/vetus-testamentum/18-judith/" class="breadcrumb-item">Judith</a>
  
</nav>


<h1>Caput 10</h1>

<div class="content">
<article>
<p>1 Factum est autem, cum cessasset clamare ad Dominum, surrexit de loco, in quo iacuerat prostrata ad Dominum.</p>
<p>2 Vocavitque abram suam, et descendens in domum suam, abstulit a se cilicium, et exuit se vestimentis viduitatis suae,</p>
<p>3 et lavit corpus suum, et unxit se myro optimo, et discriminavit crinem capitis sui, et imposuit mitram super caput suum, et induit se vestimentis iucunditatis suae, induitque sandalia pedibus suis, assumpsitque dextraliola, et lilia, et inaures, et annulos, et omnibus ornamentis suis ornavit se.</p>
<p>4 Cui etiam Dominus contulit splendorem: quoniam omnis ista compositio non ex libidine, sed ex virtute pendebat: et ideo Dominus hanc in illam pulchritudinem ampliavit, ut incomparabili decore omnium oculis appareret.</p>
<p>5 Imposuit itaque abrae suae ascoperam vini, et vas olei, et polentam, et palathas, et panes, et caseum, et profecta est.</p>
<p>6 Cumque venissent ad portam civitatis, invenerunt expectantem Oziam et presbyteros civitatis.</p>
<p>7 Qui cum vidissent eam, stupentes mirati sunt nimis pulchritudinem eius.</p>
<p>8 Nihil tamen interrogantes eam, dimiserunt transire, dicentes: Deus patrum nostrorum det tibi gratiam, et omne consilium tui cordis sua virtute corroboret, ut glorietur super te Ierusalem, et sit nomen tuum in numero sanctorum et iustorum.</p>
<p>9 Et dixerunt hi qui illic erant, omnes una voce: Fiat, fiat.</p>
<p>10 Iudith vero orans Dominum, transivit per portas ipsa et abra eius.</p>
<p>11 Factum est autem, cum descenderet montem, circa ortum diei, occurrerunt ei exploratores Assyriorum, et tenuerunt eam, dicentes: Unde venis? aut quo vadis?</p>
<p>12 Quae respondit: Filia sum Hebraeorum, ideo ego fugi a facie eorum, quoniam futurum agnovi, quod dentur vobis in depraedationem, pro eo quod contemnentes vos, noluerunt ultro tradere seipsos ut invenirent misericordiam in conspectu vestro.</p>
<p>13 Hac de causa cogitavi mecum, dicens: Vadam ad faciem principis Holofernis, ut indicem illi secreta illorum, et ostendam illi quo aditu possit obtinere eos, ita ut non cadat vir unus de exercitu eius.</p>
<p>14 Et cum audissent viri illi verba eius, considerabant faciem eius, et erat in oculis eorum stupor, quoniam pulchritudinem eius mirabantur nimis.</p>
<p>15 Et dixerunt ad eam: Conservasti animam tuam eo quod tale reperisti consilium, ut descenderes ad dominum nostrum.</p>
<p>16 Hoc autem scias, quoniam cum steteris in conspectu eius, bene tibi faciet, et eris gratissima in corde eius. Duxeruntque illam ad tabernaculum Holofernis, annunciantes eam.</p>
<p>17 Cumque intrasset ante faciem eius, statim captus est in suis oculis Holofernes.</p>
<p>18 Dixeruntque ad eum satellites eius: Quis contemnat populum Hebraeorum, qui tam decoras mulieres habent, ut non pro his merito pugnare contra eos debeamus?</p>
<p>19 Videns itaque Iudith Holofernem sedentem in conopeo, quod erat ex purpura, et auro, et smaragdo, et lapidibus pretiosis intextum:</p>
<p>20 et cum in faciem eius intendisset, adoravit eum, prosternens se super terram. Et elevaverunt eam servi Holofernis, iubente domino suo.</p>


</article>
</div>



<footer>
<p>
Les références dans les notes de bas de page sont généralement données sous forme condensée. Les références complètes se trouvent <a href='/references'>ICI</a>.
</p>

</footer>

</main>

<script>
if (window.netlifyIdentity) {
window.netlifyIdentity.on("init", (user) => {
if (!user) {
window.netlifyIdentity.on("login", () => {
document.location.href = "/admin/";
});
}
});
}
</script>

</body>
</html>
