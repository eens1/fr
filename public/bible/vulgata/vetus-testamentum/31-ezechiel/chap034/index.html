
<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title></title>
<link rel="icon" type="image/png" href="/images/favicon.png" />
<link rel="canonical" href="/bible/vulgata/vetus-testamentum/31-ezechiel/chap034/" />




  <link rel="stylesheet" href="/css/form.css">

  <link rel="stylesheet" href="/css/home.css">

  <link rel="stylesheet" href="/css/pagination.css">

  <link rel="stylesheet" href="/css/pdf.css">

  <link rel="stylesheet" href="/css/postnav.css">

  <link rel="stylesheet" href="/css/right-sidebar.css">

  <link rel="stylesheet" href="/css/sidebar.css">

  <link rel="stylesheet" href="/css/style.css">







<script src="https://identity.netlify.com/v1/netlify-identity-widget.js"></script>
<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">



<meta name="twitter:card" content="/" />
<meta name="twitter:site" content="@BroMatthewCap" />
<meta name="twitter:creator" content="@BroMatthewCap" />
<meta name="twitter:title" content="Caput 34" />
<meta name="twitter:description" content="1 Et factum est verbum Domini ad me, dicens:
2 Fili hominis propheta de pastoribus Israel: propheta, et dices pastoribus: Haec dicit Dominus Deus: Vae pastoribus Israel, qui pascebant semetipsos: nonne greges a pastoribus pascuntur?
3 Lac comedebatis, et lanis operiebamini, et quod crassum erat occidebatis: gregem autem meum non pascebatis.
4 Quod infirmum fuit non consolidastis, et quod aegrotum non sanastis, quod confractum est non alligastis, et quod abiectum est non reduxistis, et quod perierat non quaesistis: sed cum austeritate imperabatis eis, et cum potentia." />
<meta name="twitter:image" content="/" />

</head>

<body>

<header>

</header>

<main>



<nav class="breadcrumb">
<ol>





   

   
      <a href="/bible/">
      <li>
      
         Bible
      
      </a>
      </li>
   

   
      <a href="/bible/vulgata/">
      <li>
      
         Vulgata
      
      </a>
      </li>
   

   
      <a href="/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/bible/vulgata/vetus-testamentum/31-ezechiel/">
      <li>
      
         31 ezechiel
      
      </a>
      </li>
   

   
      <a href="/bible/vulgata/vetus-testamentum/31-ezechiel/chap034/">
      <li>
      
         Chap034
      
      </a>
      </li>
   

   


</ol>
</nav>


<h1>Caput 34</h1>

<div class="content">
<article>
<p>1 Et factum est verbum Domini ad me, dicens:</p>
<p>2 Fili hominis propheta de pastoribus Israel: propheta, et dices pastoribus: Haec dicit Dominus Deus: Vae pastoribus Israel, qui pascebant semetipsos: nonne greges a pastoribus pascuntur?</p>
<p>3 Lac comedebatis, et lanis operiebamini, et quod crassum erat occidebatis: gregem autem meum non pascebatis.</p>
<p>4 Quod infirmum fuit non consolidastis, et quod aegrotum non sanastis, quod confractum est non alligastis, et quod abiectum est non reduxistis, et quod perierat non quaesistis: sed cum austeritate imperabatis eis, et cum potentia.</p>
<p>5 Et dispersae sunt oves meae, eo quod non esset pastor: et factae sunt in devorationem omnium bestiarum agri, et dispersae sunt.</p>
<p>6 Erraverunt greges mei in cunctis montibus, et in universo colle excelso: et super omnem faciem terrae dispersi sunt greges mei, et non erat qui requireret, non erat, inquam, qui requireret.</p>
<p>7 Propterea pastores audite verbum Domini:</p>
<p>8 Vivo ego, dicit Dominus Deus: quia pro eo quod facti sunt greges mei in rapinam, et oves meae in devorationem omnium bestiarum agri, eo quod non esset pastor (neque enim quaesierunt pastores mei gregem meum:) sed pascebant pastores semetipsos, et greges meos non pascebant:</p>
<p>9 propterea pastores audite verbum Domini:</p>
<p>10 Haec dicit Dominus Deus: Ecce ego ipse super pastores requiram gregem meum de manu eorum, et cessare faciam eos ut ultra non pascant gregem, nec pascant amplius pastores semetipsos: et liberabo gregem meum de ore eorum: et non erit ultra eis in escam.</p>
<p>11 Quia haec dicit Dominus Deus: Ecce ego ipse requiram oves meas, et visitabo eas.</p>
<p>12 Sicut visitat pastor gregem suum in die, quando fuerit in medio ovium suarum dissipatarum: sic visitabo oves meas, et liberabo eas de omnibus locis, in quibus dispersae fuerant in die nubis, et caliginis.</p>
<p>13 Et educam eas de populis, et congregabo eas de terris, et inducam eas in terram suam: et pascam eas in montibus Israel, in rivis, et in cunctis sedibus terrae.</p>
<p>14 In pascuis uberrimis pascam eas, et in montibus excelsis Israel erunt pascua earum: ibi requiescent in herbis virentibus, et in pascuis pinguibus pascentur super montes Israel.</p>
<p>15 Ego pascam oves meas: et ego eas accubare faciam, dicit Dominus Deus.</p>
<p>16 Quod perierat requiram, et quod abiectum erat reducam, et quod confractum fuerat alligabo, et quod infirmum fuerat consolidabo, et quod pingue et forte custodiam: et pascam illas in iudicio.</p>
<p>17 Vos autem greges mei, haec dicit Dominus Deus: Ecce ego iudico inter pecus et pecus, arietum, et hircorum.</p>
<p>18 Nonne satis vobis erat pascua bona depasci? insuper et reliquias pascuarum vestrarum conculcastis pedibus vestris: et cum purissimam aquam biberetis, reliquam pedibus vestris turbabatis.</p>
<p>19 Et oves meae his, quae conculcata pedibus vestris fuerant, pascebantur: et quae pedes vestri turbaverant, haec bibebant.</p>
<p>20 Propterea haec dicit Dominus Deus ad vos: Ecce ego ipse iudico inter pecus pingue, et macilentum:</p>
<p>21 pro eo quod lateribus, et humeris impingebatis, et cornibus vestris ventilabatis omnia infirma pecora, donec dispergerentur foras:</p>
<p>22 salvabo gregem meum, et non erit ultra in rapinam, et iudicabo inter pecus et pecus.</p>
<p>23 ET SUSCITABO SUPER EAS PASTOREM UNUM, qui pascat eas, servum meum David: ipse pascet eas, et ipse erit eis in pastorem.</p>
<p>24 Ego autem Dominus ero eis in Deum: et servus meus David princeps in medio eorum: ego Dominus locutus sum.</p>
<p>25 Et faciam cum eis pactum pacis, et cessare faciam bestias pessimas de terra: et qui habitant in deserto, securi dormient in saltibus.</p>
<p>26 Et ponam eos in circuitu collis mei benedictionem: et deducam imbrem in tempore suo: pluviae benedictionis erunt.</p>
<p>27 Et dabit lignum agri fructum suum, et terra dabit germen suum, et erunt in terra sua absque timore: et scient quia ego Dominus, cum contrivero catenas iugi eorum, et eruero eos de manu imperantium sibi.</p>
<p>28 Et non erunt ultra in rapinam in Gentibus, neque bestiae terrae devorabunt eos: sed habitabunt confidenter absque ullo terrore.</p>
<p>29 Et suscitabo eis germen nominatum: et non erunt ultra imminuti fame in terra, neque portabunt ultra opprobrium Gentium.</p>
<p>30 Et scient quia ego Dominus Deus eorum cum eis, et ipsi populus meus domus Israel: ait Dominus Deus.</p>
<p>31 Vos autem greges mei, greges pascuae meae homines estis: et ego Dominus Deus vester, dicit Dominus Deus.</p>


</article>
</div>


</main>


<div id="sidebar" class="sidebar">
  <button id="toggle-sidebar" class="toggle-button">☰</button>
  <div class="sidebar-content">
    <ul>
      
      <li>
        <a 
          href="/" 
          class="">
          Accueil
          
        </a>
        
      </li>
      
      <li>
        <a 
          href="/bible" 
          class="">
          Bible
          
        </a>
        
      </li>
      
      <li>
        <a 
          href="/doctrine" 
          class="">
          Doctrine
          
        </a>
        
      </li>
      
      <li>
        <a 
          href="/apologetique" 
          class="">
          Apologétique
          
        </a>
        
      </li>
      
      <li>
        <a 
          href="/spiritualite" 
          class="">
          Spiritualité
          
        </a>
        
      </li>
      
      <li>
        <a 
          href="/livres" 
          class="">
          Livres
          
        </a>
        
      </li>
      
      <li>
        <a 
          href="/a-propos" 
          class="">
          À propos
          
        </a>
        
      </li>
      
      <li>
        <a 
          href="#" 
          class="has-submenu">
          Autres langues
          
          <span class="submenu-indicator">▶</span>
          
        </a>
        
        <ul class="submenu">
          
          <li>
            <a href="https://eens-en.netlify.app">English</a>
          </li>
          
          <li>
            <a href="https://eens-it.netlify.app">Italiano</a>
          </li>
          
        </ul>
        
      </li>
      
      <li>
        <a 
          href="/contact" 
          class="">
          Contact
          
        </a>
        
      </li>
      
      <li>
        <a 
          href="#" 
          class="has-submenu">
          Liens
          
          <span class="submenu-indicator">▶</span>
          
        </a>
        
        <ul class="submenu">
          
          <li>
            <a href="https://vaticancatholic.com">VaticanCatholic.com</a>
          </li>
          
          <li>
            <a href="https://vaticancatholique.com">VaticanCatholique.com</a>
          </li>
          
          <li>
            <a href="https://vaticanocattolico.com">VaticanoCattolico.com</a>
          </li>
          
        </ul>
        
      </li>
      
    </ul>
  </div>
</div>
<script>
  const sidebar = document.getElementById('sidebar');
  const toggleButton = document.getElementById('toggle-sidebar');

  
  toggleButton.addEventListener('click', function () {
    sidebar.classList.toggle('collapsed');
  });

  
  if (window.innerWidth <= 768) {
    sidebar.classList.add('collapsed');
  }

  
  window.addEventListener('resize', function () {
    if (window.innerWidth <= 768) {
      sidebar.classList.add('collapsed');
    } else {
      sidebar.classList.remove('collapsed');
    }
  });

  
  document.querySelectorAll('.sidebar-content ul > li > a.has-submenu').forEach(function (menuItem) {
    const submenu = menuItem.nextElementSibling;
    if (submenu && submenu.classList.contains('submenu')) {
      menuItem.addEventListener('click', function (event) {
        event.preventDefault(); 
        submenu.classList.toggle('expanded');
        this.querySelector('.submenu-indicator').classList.toggle('rotated');
      });
    }
  });
</script>



<footer>


	<p>
Les références dans les notes de bas de page sont généralement données sous forme condensée. Les références complètes se trouvent <a href='/references'>ICI</a>.
</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
