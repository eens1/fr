<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesiam Nulla Salus</title>
<link rel="icon" type="image/png" href="/images/favicon.png" />
<link rel="canonical" href="https://eens-fr.netlify.app/bible/vulgata/vetus-testamentum/26-ecclesiasticus/chap006/" />



<link rel="stylesheet" href="/css/style.css">




  
    <link rel="stylesheet" href="/css/form.css">
  

  
    <link rel="stylesheet" href="/css/header.css">
  

  
    <link rel="stylesheet" href="/css/index.css">
  

  
    <link rel="stylesheet" href="/css/pagination.css">
  

  
    <link rel="stylesheet" href="/css/postnav.css">
  

  
    <link rel="stylesheet" href="/css/share.css">
  

  
    <link rel="stylesheet" href="/css/style.css">
  





  <script src="/js/header.js" defer></script>

  <script src="/js/search.js" defer></script>



<script src="https://identity.netlify.com/v1/netlify-identity-widget.js"></script>
<link rel="stylesheet" href="https://cdnjs.cloudflare.com/ajax/libs/font-awesome/6.7.1/css/all.min.css" integrity="sha512-5Hs3dF2AEPkpNAR7UiOHba+lRSJNeM2ECkwxUIxC1Q/FLycGTbNapWXB4tP889k5T5Ju8fs4b1P5z/iB4nMfSQ==" crossorigin="anonymous" referrerpolicy="no-referrer" />

<meta name="twitter:card" content="https://eens-fr.netlify.app/" />
<meta name="twitter:site" content="@BroMatthewCap" />
<meta name="twitter:creator" content="@BroMatthewCap" />
<meta name="twitter:title" content="Caput 6" />
<meta name="twitter:description" content="1 Noli fieri pro amico inimicus proximo: improperium enim et contumeliam malus hereditabit, et omnis peccator invidus et bilinguis.
2 Non te extollas in cogitatione animae tuae velut taurus: ne forte elidatur virtus tua per stultitiam,
3 et folia tua comedat, et fructus tuos perdat, et relinquaris velut lignum aridum in eremo.
4 Anima enim nequam disperdet qui se habet, et in gaudium inimicis dat illum, et deducet in sortem impiorum." />
<meta name="twitter:image" content="https://eens-fr.netlify.app/" />


</head>

<body>

<header>
<header>
<div class="container">
<div class="header-content">
<div class="site-title">
  <a href="/">
     <img src="/images/tau.png">
     <span>Extra Ecclesiam Nulla Salus</span>
  </a>
</div>
<nav>
  <div class="hamburger">
    <span></span>
    <span></span>
    <span></span>
  </div>
  <ul class="nav-menu">
    
      <li>
        <a href="/" >Accueil</a>
      </li>
    
      <li>
        <a href="/contact" >Contact</a>
      </li>
    
      <li>
        <a href="/a-propos" >À propos</a>
      </li>
    
      <li>
        <a href="https://eens-en.netlify.app" target="_blank">English</a>
      </li>
    
      <li>
        <a href="https://eens-it.netlify.app" target="_blank">Italiano</a>
      </li>
    
      <li>
        <a href="https://www.youtube.com/@bro_matthieu" target="_blank"><i class='fab fa-youtube'></i> </a>
      </li>
    
      <li>
        <a href="https://x.com/BroMatthewOFMC" target="_blank"><i class="fab fa-x-twitter"></i></a>
      </li>
    
  </ul>
</nav>
</div>
</div>
</header>

</header>

<main>



<div class="content">
<nav class="breadcrumb-nav">
  
  
  
    
  
    
  
    
  
    
  
    
  

  
    
    <a href="/" class="breadcrumb-item"></a>
  
     / 
    <a href="/bible/" class="breadcrumb-item">Bible</a>
  
     / 
    <a href="/bible/vulgata/" class="breadcrumb-item">Biblia Vulgata</a>
  
     / 
    <a href="/bible/vulgata/vetus-testamentum/" class="breadcrumb-item">Vetus Testamentum</a>
  
     / 
    <a href="/bible/vulgata/vetus-testamentum/26-ecclesiasticus/" class="breadcrumb-item">Ecclesiasticus</a>
  
</nav>

<h1>Caput 6</h1>

<div class="share">

<a href="http://twitter.com/share?url=https%2f%2feens-fr.netlify.app%2fbible%2fvulgata%2fvetus-testamentum%2f26-ecclesiasticus%2fchap006%2f" class="twitter" aria-label="Share on Twitter">Partager sur <i class="fab fa-x-twitter"></i></a>

</div>


<article>
<p>1 Noli fieri pro amico inimicus proximo: improperium enim et contumeliam malus hereditabit, et omnis peccator invidus et bilinguis.</p>
<p>2 Non te extollas in cogitatione animae tuae velut taurus: ne forte elidatur virtus tua per stultitiam,</p>
<p>3 et folia tua comedat, et fructus tuos perdat, et relinquaris velut lignum aridum in eremo.</p>
<p>4 Anima enim nequam disperdet qui se habet, et in gaudium inimicis dat illum, et deducet in sortem impiorum.</p>
<p>5 Verbum dulce multiplicat amicos, et mitigat inimicos: et lingua eucharis in bono homine abundat.</p>
<p>6 Multi pacifici sint tibi, et consiliarius sit tibi unus de mille.</p>
<p>7 Si possides amicum, in tentatione posside eum, et ne facile credas ei.</p>
<p>8 Est enim amicus secundum tempus suum, et non permanebit in die tribulationis.</p>
<p>9 Et est amicus qui convertitur ad inimicitiam: et est amicus qui odium et rixam, et convitia denudabit.</p>
<p>10 Est autem amicus socius mensae, et non permanebit in die necessitatis.</p>
<p>11 Amicus si permanserit fixus, erit tibi quasi coaequalis, et in domesticis tuis fiducialiter aget:</p>
<p>12 si humiliaverit se contra te, et a facie tua absconderit se, unanimem habebis amicitiam bonam.</p>
<p>13 Ab inimicis tuis separare, et ab amicis tuis attende.</p>
<p>14 Amicus fidelis, protectio fortis: qui autem invenit illum, invenit thesaurum.</p>
<p>15 Amico fideli nulla est comparatio, et non est digna ponderatio auri et argenti contra bonitatem fidei illius.</p>
<p>16 Amicus fidelis, medicamentum vitae et immortalitatis: et qui metuunt Dominum, invenient illum.</p>
<p>17 Qui timet Deum, aeque habebit amicitiam bonam: quoniam secundum illum erit amicus illius.</p>
<p>18 Fili a iuventute tua excipe doctrinam, et usque ad canos invenies sapientiam.</p>
<p>19 Quasi is qui arat, et seminat, accede ad eam, et sustine bonos fructus illius.</p>
<p>20 in opere enim ipsius exiguum laborabis, et cito edes de generationibus illius.</p>
<p>21 Quam aspera est nimium sapientia indoctis hominibus, et non permanebit in illa excors.</p>
<p>22 Quasi lapidis virtus probatio erit in illis, et non demorabuntur proiicere illam.</p>
<p>23 Sapientia enim doctrinae secundum nomen est eius, et non est multis manifestata: quibus autem cognita est, permanet usque ad conspectum Dei.</p>
<p>24 Audi fili, et accipe consilium intellectus, et ne abiicias consilium meum.</p>
<p>25 Iniice pedem tuum in compedes illius, et in torques illius collum tuum:</p>
<p>26 subiice humerum tuum, et porta illam, et ne acedieris vinculis eius.</p>
<p>27 In omni animo tuo accede ad illam, et in omni virtute tua conserva vias eius.</p>
<p>28 Investiga illam, et manifestabitur tibi, et continens factus ne derelinquas eam:</p>
<p>29 in novissimis enim invenies requiem in ea, et convertetur tibi in oblectationem.</p>
<p>30 Et erunt tibi compedes eius in protectionem fortitudinis, et bases virtutis, et torques illius in stolam gloriae:</p>
<p>31 decor enim vitae est in illa, et vincula illius alligatura salutaris.</p>
<p>32 Stolam gloriae indues eam, et coronam gratulationis superpones tibi.</p>
<p>33 Fili, si attenderis mihi, disces: et si accomodaveris animum tuum, sapiens eris.</p>
<p>34 Si inclinaveris aurem tuam, excipies doctrinam: et si dilexeris audire, sapiens eris.</p>
<p>35 In multitudine presbyterorum prudentium sta, et sapientiae illorum ex corde coniungere, ut omnem narrationem Dei possis audire, et proverbia laudis non effugiant a te.</p>
<p>36 Et si videris sensatum, evigila ad eum, et gradus ostiorum illius exterat pes tuus.</p>
<p>37 Cogitatum tuum habe in praeceptis Dei, et in mandatis illius maxime assiduus esto: et ipse dabit tibi cor, et concupiscentia sapientiae dabitur tibi.</p>

</article>

<footer>
<p>
Les références dans les notes de bas de page sont généralement données sous forme condensée. Les références complètes se trouvent <a href='/references'>ICI</a>.
</p>

</footer>

</div>



<footer>
</footer>

</main>

<script>
if (window.netlifyIdentity) {
window.netlifyIdentity.on("init", (user) => {
if (!user) {
window.netlifyIdentity.on("login", () => {
document.location.href = "/admin/";
});
}
});
}
</script>

</body>
</html>
