<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesia Nulla Salus</title>
<link rel="icon" type="image/png" href="/images/favicon.png" />
<link rel="canonical" href="https://eens-fr.netlify.app/bible/vulgata/vetus-testamentum/26-ecclesiasticus/chap017/" />



<link rel="stylesheet" href="/css/style.css">




  
    <link rel="stylesheet" href="/css/form.css">
  

  
    <link rel="stylesheet" href="/css/header.css">
  

  
    <link rel="stylesheet" href="/css/home.css">
  

  
    <link rel="stylesheet" href="/css/pagination.css">
  

  
    <link rel="stylesheet" href="/css/postnav.css">
  

  
    <link rel="stylesheet" href="/css/style.css">
  





  <script src="/js/header.js" defer></script>



<script src="https://identity.netlify.com/v1/netlify-identity-widget.js"></script>
<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">



<meta name="twitter:card" content="https://eens-fr.netlify.app/" />
<meta name="twitter:site" content="@BroMatthewCap" />
<meta name="twitter:creator" content="@BroMatthewCap" />
<meta name="twitter:title" content="Caput 17" />
<meta name="twitter:description" content="1 Deus creavit de terra hominem, et secundum imaginem suam fecit illum.
2 Et iterum convertit illum in ipsam, et secundum se vestivit illum virtute.
3 Numerum dierum, et tempus dedit illi, et dedit illi potestatem eorum, quae sunt super terram.
4 Posuit timorem illius super omnem carnem, et dominatus est bestiarum et volatilium.
5 Creavit ex ipso adiutorium simile sibi: consilium, et linguam, et oculos, et aures, et cor dedit illis excogitandi: et disciplina intellectus replevit illos." />
<meta name="twitter:image" content="https://eens-fr.netlify.app/" />

</head>

<body>

<header>
<header>
  <div class="container">
    <div class="header-content">
      <div class="site-title">
        <a href="https://eens-fr.netlify.app/">Extra Ecclesia Nulla Salus</a>
      </div>
      <nav>
        <div class="hamburger">
          <span></span>
          <span></span>
          <span></span>
        </div>
        <ul class="nav-menu">
          
            <li><a href="/">Accueil</a></li>
          
            <li><a href="/contact">Contact</a></li>
          
            <li><a href="/a-propos">À propos</a></li>
          
            <li><a href="https://eens-en.netlify.app">English</a></li>
          
            <li><a href="https://eens-it.netlify.app">Italiano</a></li>
          
        </ul>
      </nav>
    </div>
  </div>
</header>

</header>

<main>



<nav class="breadcrumb-nav">
  
  
  
    
  
    
  
    
  
    
  
    
  

  
    
    <a href="/" class="breadcrumb-item"></a>
  
     / 
    <a href="/bible/" class="breadcrumb-item">Bible</a>
  
     / 
    <a href="/bible/vulgata/" class="breadcrumb-item">Biblia Vulgata</a>
  
     / 
    <a href="/bible/vulgata/vetus-testamentum/" class="breadcrumb-item">Vetus Testamentum</a>
  
     / 
    <a href="/bible/vulgata/vetus-testamentum/26-ecclesiasticus/" class="breadcrumb-item">Ecclesiasticus</a>
  
</nav>


<h1>Caput 17</h1>

<div class="content">
<article>
<p>1 Deus creavit de terra hominem, et secundum imaginem suam fecit illum.</p>
<p>2 Et iterum convertit illum in ipsam, et secundum se vestivit illum virtute.</p>
<p>3 Numerum dierum, et tempus dedit illi, et dedit illi potestatem eorum, quae sunt super terram.</p>
<p>4 Posuit timorem illius super omnem carnem, et dominatus est bestiarum et volatilium.</p>
<p>5 Creavit ex ipso adiutorium simile sibi: consilium, et linguam, et oculos, et aures, et cor dedit illis excogitandi: et disciplina intellectus replevit illos.</p>
<p>6 Creavit illis scientiam spiritus, sensu implevit cor illorum, et mala et bona ostendit illis.</p>
<p>7 Posuit oculum suum super corda illorum ostendere illis magnalia operum suorum,</p>
<p>8 ut nomen sanctificationis collaudent: et gloriari in mirabilibus illius, ut magnalia enarrent operum eius.</p>
<p>9 Addidit illis disciplinam, et legem vitae hereditavit illos.</p>
<p>10 Testamentum aeternum constituit cum illis, et iustitiam et iudicia sua ostendit illis.</p>
<p>11 Et magnalia honoris eius vidit oculus illorum, et honorem vocis audierunt aures illorum, et dixit illis: Attendite ab omni iniquo.</p>
<p>12 Et mandavit illis unicuique de proximo suo.</p>
<p>13 Viae illorum coram ipso sunt semper, non sunt absconsae ab oculis ipsius.</p>
<p>14 In unamquamque gentem praeposuit rectorem:</p>
<p>15 et pars Dei, Israel facta est manifesta.</p>
<p>16 Et omnia opera illorum velut sol in conspectu Dei: et oculi eius sine intermissione inspicientes in viis eorum.</p>
<p>17 Non sunt absconsa testamenta per iniquitatem illorum, et omnes iniquitates eorum in conspectu Dei.</p>
<p>18 Eleemosyna viri quasi signaculum cum ipso, et gratiam hominis quasi pupillam conservabit:</p>
<p>19 et postea resurget, et retribuet illis retributionem, unicuique in caput ipsorum, et convertet in interiores partes terrae.</p>
<p>20 Poenitentibus autem dedit viam iustitiae, et confirmavit deficientes sustinere, et destinavit illis sortem veritatis.</p>
<p>21 Convertere ad Dominum, et relinque peccata tua:</p>
<p>22 precare ante faciem Domini, et minue offendicula.</p>
<p>23 Revertere ad Dominum, et avertere ab iniustitia tua, et nimis odito execrationem:</p>
<p>24 et cognosce iustitias et iudicia Dei, et sta in sorte propositionis, et orationis altissimi Dei.</p>
<p>25 In partes vade saeculi sancti, cum vivis et dantibus confessionem Deo.</p>
<p>26 Non demoreris in errore impiorum, ante mortem confitere. A mortuo quasi nihil, perit confessio.</p>
<p>27 Confiteberis vivens, vivus et sanus confiteberis: et laudabis Deum, et gloriaberis in miserationibus illius.</p>
<p>28 Quam magna misericordia Domini, et propitiatio illius convertentibus ad se!</p>
<p>29 Nec enim omnia possunt esse in hominibus, quoniam non est immortalis filius hominis, et in vanitate malitiae placuerunt.</p>
<p>30 Quid lucidius sole? et hic deficiet. Aut quid nequius quam quod excogitavit caro et sanguis? et hoc arguetur.</p>
<p>31 Virtutem altitudinis caeli ipse conspicit: et omnes homines terra et cinis.</p>


</article>
</div>



<footer>
<p>
Les références dans les notes de bas de page sont généralement données sous forme condensée. Les références complètes se trouvent <a href='/references'>ICI</a>.
</p>

</footer>

</main>

<script>
if (window.netlifyIdentity) {
window.netlifyIdentity.on("init", (user) => {
if (!user) {
window.netlifyIdentity.on("login", () => {
document.location.href = "/admin/";
});
}
});
}
</script>

</body>
</html>
