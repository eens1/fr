
<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title></title>
<link rel="icon" type="image/png" href="/images/favicon.png" />
<link rel="canonical" href="/bible/vulgata/vetus-testamentum/26-ecclesiasticus/chap037/" />




  <link rel="stylesheet" href="/css/form.css">

  <link rel="stylesheet" href="/css/home.css">

  <link rel="stylesheet" href="/css/pagination.css">

  <link rel="stylesheet" href="/css/pdf.css">

  <link rel="stylesheet" href="/css/postnav.css">

  <link rel="stylesheet" href="/css/right-sidebar.css">

  <link rel="stylesheet" href="/css/sidebar.css">

  <link rel="stylesheet" href="/css/style.css">







<script src="https://identity.netlify.com/v1/netlify-identity-widget.js"></script>
<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">



<meta name="twitter:card" content="/" />
<meta name="twitter:site" content="@BroMatthewCap" />
<meta name="twitter:creator" content="@BroMatthewCap" />
<meta name="twitter:title" content="Caput 37" />
<meta name="twitter:description" content="1 Omnis amicus dicet: Et ego amicitiam copulavi. sed est amicus solo nomine amicus. Nonne tristitia inest usque ad mortem?
2 Sodalis autem et amicus ad inimicitiam convertentur.
3 O praesumptio nequissima, unde create es cooperire aridam malitia, et dolositate illius?
4 Sodalis amico coniucundatur in oblectationibus, et in tempore tribulationis adversarius erit.
5 Sodalis amico condolet causa ventris, et contra hostem accipiet scutum.
6 Non obliviscaris amici tui in animo tuo, et non immemor sis illius in opibus tuis." />
<meta name="twitter:image" content="/" />

</head>

<body>

<header>

</header>

<main>



<nav class="breadcrumb">
<ol>





   

   
      <a href="/bible/">
      <li>
      
         Bible
      
      </a>
      </li>
   

   
      <a href="/bible/vulgata/">
      <li>
      
         Vulgata
      
      </a>
      </li>
   

   
      <a href="/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/bible/vulgata/vetus-testamentum/26-ecclesiasticus/">
      <li>
      
         26 ecclesiasticus
      
      </a>
      </li>
   

   
      <a href="/bible/vulgata/vetus-testamentum/26-ecclesiasticus/chap037/">
      <li>
      
         Chap037
      
      </a>
      </li>
   

   


</ol>
</nav>


<h1>Caput 37</h1>

<div class="content">
<article>
<p>1 Omnis amicus dicet: Et ego amicitiam copulavi. sed est amicus solo nomine amicus. Nonne tristitia inest usque ad mortem?</p>
<p>2 Sodalis autem et amicus ad inimicitiam convertentur.</p>
<p>3 O praesumptio nequissima, unde create es cooperire aridam malitia, et dolositate illius?</p>
<p>4 Sodalis amico coniucundatur in oblectationibus, et in tempore tribulationis adversarius erit.</p>
<p>5 Sodalis amico condolet causa ventris, et contra hostem accipiet scutum.</p>
<p>6 Non obliviscaris amici tui in animo tuo, et non immemor sis illius in opibus tuis.</p>
<p>7 Noli consiliari cum eo, qui tibi insidiatur, et a zelantibus te absconde consilium.</p>
<p>8 Omnis consiliarius prodit consilium, sed est consiliarius in semetipso.</p>
<p>9 A consiliario serva animam tuam. prius scito quae sit illius necessitas: et ipse enim animo suo cogitabit:</p>
<p>10 ne forte mittat sudem in terram, et dicat tibi:</p>
<p>11 Bona est via tua; et stet e contrario videre quid tibi eveniat.</p>
<p>12 Cum viro irreligioso tracta de sanctitate, et cum iniusto de iustitia, et cum muliere de ea, quae aemulatur: cum timido de bello: cum negotiatore de traiectione, cum emptore de venditione, cum viro livido de gratiis agendis,</p>
<p>13 cum impio de pietate, cum inhonesto de honestate, cum operario agrario de omni opere,</p>
<p>14 cum operario annuali de consummatione anni, cum servo pigro de multa operatione: non attendas his in omni consilio.</p>
<p>15 Sed cum viro sancto assiduus esto, quemcumque cognoveris observantem timorem Dei,</p>
<p>16 cuius anima est secundum animam tuam: et qui, cum titubaveris in tenebris, condolebit tibi.</p>
<p>17 Cor boni consilii statue tecum: non est enim tibi aliud pluris illo.</p>
<p>18 Anima viri sancti enunciat aliquando vera, quam septem circumspectores sedentes in excelso ad speculandum.</p>
<p>19 Et in his omnibus deprecare Altissimum ut dirigat in veritate viam tuam.</p>
<p>20 Ante omnia opera verbum verax praecedat te, et ante omnem actum consilium stabile.</p>
<p>21 Verbum nequam immutabit cor: ex quo partes quattuor oriuntur, bonum et malum, vita et mors: et dominatrix illorum est assidua lingua. Est vir astutus multorum eruditor, et animae suae inutilis est.</p>
<p>22 Vir peritus multos erudivit, et animae suae suavis est.</p>
<p>23 Qui sophistice loquitur, odibilis est: in omni re defraudabitur.</p>
<p>24 non est illi data a Domino gratia: omni enim sapientia defraudatus est.</p>
<p>25 Est sapiens animae suae sapiens: et fructus sensus illius laudabilis.</p>
<p>26 Vir sapiens plebem suam erudit, et fructus sensus illius fideles sunt.</p>
<p>27 Vir sapiens implebitur benedictionibus, et videntes illum laudabunt.</p>
<p>28 Vita viri in numero dierum: dies autem Israel innumerabiles sunt.</p>
<p>29 Sapiens in populo hereditabit honorem, et nomen illius erit vivens in aeternum.</p>
<p>30 Fili in vita tua tenta animam tuam: et si fuerit nequam, non des illi potestatem:</p>
<p>31 non enim omnia omnibus expediunt, et non omni animae omne genus placet.</p>
<p>32 Noli avidus esse in omni epulatione, et non te effundas super omnem escam:</p>
<p>33 in multis enim escis erit infirmitas, et aviditas appropinquabit usque ad choleram.</p>
<p>34 Propter crapulam multi obierunt: qui autem abstinens est, adiiciet vitam.</p>


</article>
</div>


</main>


<div id="sidebar" class="sidebar">
  <button id="toggle-sidebar" class="toggle-button">☰</button>
  <div class="sidebar-content">
    <ul>
      
      <li>
        <a 
          href="/" 
          class="">
          Accueil
          
        </a>
        
      </li>
      
      <li>
        <a 
          href="/bible" 
          class="">
          Bible
          
        </a>
        
      </li>
      
      <li>
        <a 
          href="/doctrine" 
          class="">
          Doctrine
          
        </a>
        
      </li>
      
      <li>
        <a 
          href="/apologetique" 
          class="">
          Apologétique
          
        </a>
        
      </li>
      
      <li>
        <a 
          href="/spiritualite" 
          class="">
          Spiritualité
          
        </a>
        
      </li>
      
      <li>
        <a 
          href="/livres" 
          class="">
          Livres
          
        </a>
        
      </li>
      
      <li>
        <a 
          href="/a-propos" 
          class="">
          À propos
          
        </a>
        
      </li>
      
      <li>
        <a 
          href="#" 
          class="has-submenu">
          Autres langues
          
          <span class="submenu-indicator">▶</span>
          
        </a>
        
        <ul class="submenu">
          
          <li>
            <a href="https://eens-en.netlify.app">English</a>
          </li>
          
          <li>
            <a href="https://eens-it.netlify.app">Italiano</a>
          </li>
          
        </ul>
        
      </li>
      
      <li>
        <a 
          href="/contact" 
          class="">
          Contact
          
        </a>
        
      </li>
      
      <li>
        <a 
          href="#" 
          class="has-submenu">
          Liens
          
          <span class="submenu-indicator">▶</span>
          
        </a>
        
        <ul class="submenu">
          
          <li>
            <a href="https://vaticancatholic.com">VaticanCatholic.com</a>
          </li>
          
          <li>
            <a href="https://vaticancatholique.com">VaticanCatholique.com</a>
          </li>
          
          <li>
            <a href="https://vaticanocattolico.com">VaticanoCattolico.com</a>
          </li>
          
        </ul>
        
      </li>
      
    </ul>
  </div>
</div>
<script>
  const sidebar = document.getElementById('sidebar');
  const toggleButton = document.getElementById('toggle-sidebar');

  
  toggleButton.addEventListener('click', function () {
    sidebar.classList.toggle('collapsed');
  });

  
  if (window.innerWidth <= 768) {
    sidebar.classList.add('collapsed');
  }

  
  window.addEventListener('resize', function () {
    if (window.innerWidth <= 768) {
      sidebar.classList.add('collapsed');
    } else {
      sidebar.classList.remove('collapsed');
    }
  });

  
  document.querySelectorAll('.sidebar-content ul > li > a.has-submenu').forEach(function (menuItem) {
    const submenu = menuItem.nextElementSibling;
    if (submenu && submenu.classList.contains('submenu')) {
      menuItem.addEventListener('click', function (event) {
        event.preventDefault(); 
        submenu.classList.toggle('expanded');
        this.querySelector('.submenu-indicator').classList.toggle('rotated');
      });
    }
  });
</script>



<footer>


	<p>
Les références dans les notes de bas de page sont généralement données sous forme condensée. Les références complètes se trouvent <a href='/references'>ICI</a>.
</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
