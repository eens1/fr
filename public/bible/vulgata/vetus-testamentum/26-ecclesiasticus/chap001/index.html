
<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title></title>
<link rel="icon" type="image/png" href="/images/favicon.png" />
<link rel="canonical" href="//localhost:1313/bible/vulgata/vetus-testamentum/26-ecclesiasticus/chap001/" />




  <link rel="stylesheet" href="/css/form.css">

  <link rel="stylesheet" href="/css/home.css">

  <link rel="stylesheet" href="/css/pagination.css">

  <link rel="stylesheet" href="/css/pdf.css">

  <link rel="stylesheet" href="/css/postnav.css">

  <link rel="stylesheet" href="/css/sidebar.css">

  <link rel="stylesheet" href="/css/style.css">





  <script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>
<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">



<meta name="twitter:card" content="//localhost:1313/" />
<meta name="twitter:site" content="@BroMatthewCap" />
<meta name="twitter:creator" content="@BroMatthewCap" />
<meta name="twitter:title" content="Caput 1" />
<meta name="twitter:description" content="1 Omnis sapientia a Domino Deo est, et cum illo fuit semper, et est ante aevum.
2 Arenam maris, et pluviae guttas, et dies saeculi quis dinumeravit? Altitudinem caeli, et latitudinem terrae, et profundum abyssi quis dimensus est?
3 Sapientiam Dei praecedentem omnia quis investigavit?
4 Prior omnium creata est sapientia, et intellectus prudentiae ab aevo.
5 Fons sapientiae verbum Dei in excelsis, et ingressus illius mandata aeterna.
6 Radix sapientiae cui revelata est, et astutias illius quis agnovit?" />
<meta name="twitter:image" content="//localhost:1313/" />

</head>

<body>

<header>

</header>

<main>



<nav class="breadcrumb">
<ol>





   

   
      <a href="/bible/">
      <li>
      
         Bible
      
      </a>
      </li>
   

   
      <a href="/bible/vulgata/">
      <li>
      
         Vulgata
      
      </a>
      </li>
   

   
      <a href="/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/bible/vulgata/vetus-testamentum/26-ecclesiasticus/">
      <li>
      
         26 ecclesiasticus
      
      </a>
      </li>
   

   
      <a href="/bible/vulgata/vetus-testamentum/26-ecclesiasticus/chap001/">
      <li>
      
         Chap001
      
      </a>
      </li>
   

   


</ol>
</nav>


<h1>Caput 1</h1>

<div class="content">
<article>
<p>1 Omnis sapientia a Domino Deo est, et cum illo fuit semper, et est ante aevum.</p>
<p>2 Arenam maris, et pluviae guttas, et dies saeculi quis dinumeravit? Altitudinem caeli, et latitudinem terrae, et profundum abyssi quis dimensus est?</p>
<p>3 Sapientiam Dei praecedentem omnia quis investigavit?</p>
<p>4 Prior omnium creata est sapientia, et intellectus prudentiae ab aevo.</p>
<p>5 Fons sapientiae verbum Dei in excelsis, et ingressus illius mandata aeterna.</p>
<p>6 Radix sapientiae cui revelata est, et astutias illius quis agnovit?</p>
<p>7 Disciplina sapientiae cui revelata est, et manifestata? et multiplicationem ingressus illius quis intellexit?</p>
<p>8 Unus est altissimus Creator omnipotens, et Rex potens, et metuendus nimis, sedens super thronum illius et dominans Deus.</p>
<p>9 Ipse creavit illam in Spiritu sancto, et vidit, et dinumeravit, et mensus est.</p>
<p>10 Et effudit illam super omnia opera sua, et super omnem carnem secundum datum suum, et praebuit illam diligentibus se.</p>
<p>11 Timor Domini gloria, et gloriatio, et laetitia, et corona exultationis.</p>
<p>12 Timor Domini delectabit cor, et dabit laetitiam, et gaudium, et longitudinem dierum.</p>
<p>13 Timenti Dominum bene erit in extremis, et in die defunctionis suae benedicetur.</p>
<p>14 Dilectio Dei honorabilis sapientia.</p>
<p>15 Quibus autem apparuerit in visu, diligunt eam in visione, et in agnitione magnalium suorum.</p>
<p>16 Initium sapientiae, timor Domini, et cum fidelibus in vulva concreatus est, cum electis feminis graditur, et cum iustis et fidelibus agnoscitur.</p>
<p>17 Timor Domini, scientiae religiositas.</p>
<p>18 Religiositas custodiet et iustificabit cor, iucunditatem atque gaudium dabit.</p>
<p>19 Timenti Dominum bene erit, et in diebus consummationis illius benedicetur.</p>
<p>20 Plenitudo sapientiae est timere Deum, et plenitudo a fructibus illius.</p>
<p>21 Omnem domum illius implebit a generationibus, et receptacula a thesauris illius.</p>
<p>22 Corona sapientiae, timor Domini, replens pacem, et salutis fructum:</p>
<p>23 et vidit, et dinumeravit eam: utraque autem sunt dona Dei.</p>
<p>24 Scientiam, et intellectum prudentiae sapientia compartietur: et gloriam tenentium se, exaltat.</p>
<p>25 Radix sapientiae est timere Dominum: et rami illius longaevi.</p>
<p>26 In thesauris sapientiae intellectus, et scientiae religiositas: execratio autem peccatoribus sapientia.</p>
<p>27 Timor Domini expellit peccatum:</p>
<p>28 nam qui sine timore est, non poterit iustificari: iracundia enim animositatis illius, subversio illius est.</p>
<p>29 Usque in tempus sustinebit patiens, et postea redditio iucunditatis.</p>
<p>30 Bonus sensus usque in tempus abscondet verba illius, et labia multorum enarrabunt sensum illius.</p>
<p>31 In thesauris sapientiae significatio disciplinae:</p>
<p>32 execratio autem peccatori, cultura Dei.</p>
<p>33 Fili concupiscens sapientiam, conserva iustitiam, et Deus praebebit illam tibi.</p>
<p>34 Sapientia enim et disciplina timor Domini: et quod beneplacitum est illi,</p>
<p>35 fides, et mansuetudo, et adimplebit thesauros illius.</p>
<p>36 Ne sis incredibilis timori Domini: et ne accesseris ad illum duplici corde.</p>
<p>37 Ne fueris hypocrita in conspectu hominum, et non scandalizeris in labiis tuis.</p>
<p>38 Attende in illis, ne forte cadas, et adducas animae tuae inhonorationem,</p>
<p>39 et revelet Deus absconsa tua, et in medio synagogae elidat te:</p>
<p>40 quoniam accessisti maligne ad Dominum, et cor tuum plenum est dolo et fallacia.</p>


</article>
</div>


</main>


<div id="sidebar" class="sidebar">
  <button id="toggle-sidebar" class="toggle-button">☰</button>
  <div class="sidebar-content">
    <ul>
      
      <li>
        <a 
          href="/" 
          class="">
          Accueil
          
        </a>
        
      </li>
      
      <li>
        <a 
          href="/bible" 
          class="">
          Bible
          
        </a>
        
      </li>
      
      <li>
        <a 
          href="/doctrine" 
          class="">
          Doctrine
          
        </a>
        
      </li>
      
      <li>
        <a 
          href="/apologetique" 
          class="">
          Apologétique
          
        </a>
        
      </li>
      
      <li>
        <a 
          href="/spiritualite" 
          class="">
          Spiritualité
          
        </a>
        
      </li>
      
      <li>
        <a 
          href="/livres" 
          class="">
          Livres
          
        </a>
        
      </li>
      
      <li>
        <a 
          href="/a-propos" 
          class="">
          À propos
          
        </a>
        
      </li>
      
      <li>
        <a 
          href="#" 
          class="has-submenu">
          Autres langues
          
          <span class="submenu-indicator">▶</span>
          
        </a>
        
        <ul class="submenu">
          
          <li>
            <a href="https://eens-en.netlify.app">English</a>
          </li>
          
          <li>
            <a href="https://eens-it.netlify.app">Italiano</a>
          </li>
          
        </ul>
        
      </li>
      
      <li>
        <a 
          href="/contact" 
          class="">
          Contact
          
        </a>
        
      </li>
      
      <li>
        <a 
          href="#" 
          class="has-submenu">
          Liens
          
          <span class="submenu-indicator">▶</span>
          
        </a>
        
        <ul class="submenu">
          
          <li>
            <a href="https://vaticancatholic.com">VaticanCatholic.com</a>
          </li>
          
          <li>
            <a href="https://vaticancatholique.com">VaticanCatholique.com</a>
          </li>
          
          <li>
            <a href="https://vaticanocattolico.com">VaticanoCattolico.com</a>
          </li>
          
        </ul>
        
      </li>
      
    </ul>
  </div>
</div>
<script>
  const sidebar = document.getElementById('sidebar');
  const toggleButton = document.getElementById('toggle-sidebar');

  
  toggleButton.addEventListener('click', function () {
    sidebar.classList.toggle('collapsed');
  });

  
  if (window.innerWidth <= 768) {
    sidebar.classList.add('collapsed');
  }

  
  window.addEventListener('resize', function () {
    if (window.innerWidth <= 768) {
      sidebar.classList.add('collapsed');
    } else {
      sidebar.classList.remove('collapsed');
    }
  });

  
  document.querySelectorAll('.sidebar-content ul > li > a.has-submenu').forEach(function (menuItem) {
    const submenu = menuItem.nextElementSibling;
    if (submenu && submenu.classList.contains('submenu')) {
      menuItem.addEventListener('click', function (event) {
        event.preventDefault(); 
        submenu.classList.toggle('expanded');
        this.querySelector('.submenu-indicator').classList.toggle('rotated');
      });
    }
  });
</script>


<footer>


	<p>
Les références dans les notes de bas de page sont généralement données sous forme condensée. Les références complètes se trouvent <a href='/references'>ICI</a>.
</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
