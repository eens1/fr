<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesiam Nulla Salus</title>
<link rel="icon" type="image/png" href="/images/favicon.png" />
<link rel="canonical" href="http://localhost:1313/bible/vulgata/vetus-testamentum/03-leviticus/chap006/" />



<link rel="stylesheet" href="/css/style.css">




  
    <link rel="stylesheet" href="/css/form.css">
  

  
    <link rel="stylesheet" href="/css/header.css">
  

  
    <link rel="stylesheet" href="/css/index.css">
  

  
    <link rel="stylesheet" href="/css/pagination.css">
  

  
    <link rel="stylesheet" href="/css/postnav.css">
  

  
    <link rel="stylesheet" href="/css/share.css">
  

  
    <link rel="stylesheet" href="/css/style.css">
  





  <script src="/js/header.js" defer></script>



<script src="https://identity.netlify.com/v1/netlify-identity-widget.js"></script>
<link rel="stylesheet" href="https://cdnjs.cloudflare.com/ajax/libs/font-awesome/6.7.1/css/all.min.css" integrity="sha512-5Hs3dF2AEPkpNAR7UiOHba+lRSJNeM2ECkwxUIxC1Q/FLycGTbNapWXB4tP889k5T5Ju8fs4b1P5z/iB4nMfSQ==" crossorigin="anonymous" referrerpolicy="no-referrer" />



<meta name="twitter:card" content="http://localhost:1313/" />
<meta name="twitter:site" content="@BroMatthewCap" />
<meta name="twitter:creator" content="@BroMatthewCap" />
<meta name="twitter:title" content="Caput 6" />
<meta name="twitter:description" content="1 Locutus est Dominus ad Moysen, dicens:
2 Anima quae peccaverit, et contempto Domino, negaverit proximo suo depositum quod fidei eius creditum fuerat, vel vi aliquid extorserit, aut calumniam fecerit,
3 sive rem perditam invenerit, et inficians insuper peieraverit, et quodlibet aliud ex pluribus fecerit, in quibus solent peccare homines,
4 convicta delicti, reddet
5 omnia quae per fraudem voluit obtinere, integra, et quintam insuper partem domino cui damnum intulerat." />
<meta name="twitter:image" content="http://localhost:1313/" />

</head>

<body>

<header>
<header>
<div class="container">
<div class="header-content">
<div class="site-title">
  <a href="/">
     <img src="/images/tau.jpg">
     <span>Extra Ecclesiam Nulla Salus</span>
  </a>
</div>
<nav>
  <div class="hamburger">
    <span></span>
    <span></span>
    <span></span>
  </div>
  <ul class="nav-menu">
    
      <li>
        <a href="/" >Accueil</a>
      </li>
    
      <li>
        <a href="/contact" >Contact</a>
      </li>
    
      <li>
        <a href="/a-propos" >À propos</a>
      </li>
    
      <li>
        <a href="https://eens-en.netlify.app" target="_blank">English</a>
      </li>
    
      <li>
        <a href="https://eens-it.netlify.app" target="_blank">Italiano</a>
      </li>
    
      <li>
        <a href="https://www.youtube.com/@bro_matthieu" target="_blank"><i class='fab fa-youtube'></i> </a>
      </li>
    
      <li>
        <a href="https://x.com/BroMatthewCap" target="_blank"><i class="fab fa-x-twitter"></i></a>
      </li>
    
  </ul>
</nav>
</div>
</div>
</header>

</header>

<main>



<div class="content">
<nav class="breadcrumb-nav">
  
  
  
    
  
    
  
    
  
    
  
    
  

  
    
    <a href="/" class="breadcrumb-item"></a>
  
     / 
    <a href="/bible/" class="breadcrumb-item">Bible</a>
  
     / 
    <a href="/bible/vulgata/" class="breadcrumb-item">Biblia Vulgata</a>
  
     / 
    <a href="/bible/vulgata/vetus-testamentum/" class="breadcrumb-item">Vetus Testamentum</a>
  
     / 
    <a href="/bible/vulgata/vetus-testamentum/03-leviticus/" class="breadcrumb-item">Leviticus</a>
  
</nav>

<h1>Caput 6</h1>

<div class="share">

<a href="http://twitter.com/share?url=http%2f%2flocalhost1313%2fbible%2fvulgata%2fvetus-testamentum%2f03-leviticus%2fchap006%2f" class="twitter" aria-label="Share on Twitter">Partager sur <i class="fab fa-x-twitter"></i></a>

</div>


<article>
<p>1 Locutus est Dominus ad Moysen, dicens:</p>
<p>2 Anima quae peccaverit, et contempto Domino, negaverit proximo suo depositum quod fidei eius creditum fuerat, vel vi aliquid extorserit, aut calumniam fecerit,</p>
<p>3 sive rem perditam invenerit, et inficians insuper peieraverit, et quodlibet aliud ex pluribus fecerit, in quibus solent peccare homines,</p>
<p>4 convicta delicti, reddet</p>
<p>5 omnia quae per fraudem voluit obtinere, integra, et quintam insuper partem domino cui damnum intulerat.</p>
<p>6 Pro peccato autem suo offeret arietem immaculatum de grege, et dabit eum sacerdoti, iuxta aestimationem, mensuramque delicti:</p>
<p>7 qui rogabit pro eo coram Domino, et dimittetur illi pro singulis quae faciendo peccavit.</p>
<p>8 Locutusque est Dominus ad Moysen, dicens:</p>
<p>9 Praecipe Aaron et filiis eius: Haec est lex holocausti: Cremabitur in altari tota nocte usque mane: ignis ex eodem altari erit.</p>
<p>10 vestietur tunica sacerdos et feminalibus lineis: tolletque cineres, quos vorans ignis exussit, et ponens iuxta altare,</p>
<p>11 spoliabitur prioribus vestimentis, indutusque aliis, efferret eos extra castra, et in loco mundissimo usque ad favillam consumi faciet.</p>
<p>12 Ignis autem in altari semper ardebit, quem nutriet sacerdos subiiciens ligna mane per singulos dies, et imposito holocausto, desuper adolebit adipes pacificorum.</p>
<p>13 Ignis est iste perpetuus, qui numquam deficiet in altari.</p>
<p>14 Haec est lex sacrificii et libamentorum, quae offerent filii Aaron coram Domino, et coram altari.</p>
<p>15 Tollet sacerdos pugillum similae, quae conspersa est oleo, et totum thus, quod super similam positum est: adolebitque illud in altari in monimentum odoris suavissimi Domino:</p>
<p>16 reliquam autem partem similae comedet Aaron cum filiis suis, absque fermento: et comedet in loco Sancto Atrii tabernaculi.</p>
<p>17 Ideo autem non fermentabitur, quia pars eius in Domini offertur incensum. Sanctum sanctorum erit, sicut pro peccato atque delicto.</p>
<p>18 Mares tantum stirpis Aaron comedent illud. Legitimum ac sempiternum erit in generationibus vestris de sacrificiis Domini. omnis, qui tetigerit illa, sanctificabitur.</p>
<p>19 Locutusque est Dominus ad Moysen, dicens:</p>
<p>20 Haec est oblatio Aaron, et filiorum eius, quam offerre debent Domino in die unctionis suae. Decimam partem ephi offerent similae in sacrificio sempiterno, medium eius mane, et medium eius vespere:</p>
<p>21 quae in sartagine oleo conspersa frigetur. Offeret autem eam calidam in odorem suavissimum Domino</p>
<p>22 sacerdos, qui iure patri successerit, et tota cremabitur in altari.</p>
<p>23 Omne enim sacrificium sacerdotum igne consumetur, nec quisquam comedet ex eo.</p>
<p>24 Locutus est autem Dominus ad Moysen, dicens :</p>
<p>25 Loquere Aaron et filiis eius: Ista est lex hostiae pro peccato: In loco ubi offertur holocaustum, immolabitur coram Domino. Sanctum sanctorum est.</p>
<p>26 Sacerdos qui offert, comedet eam in loco sancto, in atrio tabernaculi.</p>
<p>27 Quidquid tetigerit carnes eius, sanctificabitur. Si de sanguine illius vestis fuerit aspersa, lavabitur in loco sancto.</p>
<p>28 Vas autem fictile, in quo cocta est, confringetur. quod si vas aeneum fuerit, defricabitur, et lavabitur aqua.</p>
<p>29 Omnis masculus de genere sacerdotali vescetur de carnibus eius, quia Sanctum sanctorum est.</p>
<p>30 Hostia enim quae caeditur pro peccato, cuius sanguis infertur in tabernaculum testimonii ad expiandum in Sanctuario, non comedetur, sed comburetur igni.</p>

</article>

<footer>
<p>
Les références dans les notes de bas de page sont généralement données sous forme condensée. Les références complètes se trouvent <a href='/references'>ICI</a>.
</p>

</footer>

</div>



<footer>
</footer>

</main>

<script>
if (window.netlifyIdentity) {
window.netlifyIdentity.on("init", (user) => {
if (!user) {
window.netlifyIdentity.on("login", () => {
document.location.href = "/admin/";
});
}
});
}
</script>

</body>
</html>
