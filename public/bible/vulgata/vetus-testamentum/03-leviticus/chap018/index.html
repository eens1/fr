
<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title></title>
<link rel="icon" type="image/png" href="/images/favicon.png" />
<link rel="canonical" href="/bible/vulgata/vetus-testamentum/03-leviticus/chap018/" />




  <link rel="stylesheet" href="/css/form.css">

  <link rel="stylesheet" href="/css/home.css">

  <link rel="stylesheet" href="/css/pagination.css">

  <link rel="stylesheet" href="/css/pdf.css">

  <link rel="stylesheet" href="/css/postnav.css">

  <link rel="stylesheet" href="/css/sidebar.css">

  <link rel="stylesheet" href="/css/style.css">





  <script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>
<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">



<meta name="twitter:card" content="/" />
<meta name="twitter:site" content="@BroMatthewCap" />
<meta name="twitter:creator" content="@BroMatthewCap" />
<meta name="twitter:title" content="Caput 18" />
<meta name="twitter:description" content="1 Locutus est Dominus ad Moysen, dicens:
2 Loquere filiis Israel, et dices ad eos: Ego Dominus Deus vester:
3 iuxta consuetudinem Terrae AEgypti, in qua habitastis, non facietis: et iuxta morem Regionis Chanaan, ad quam ego introducturus sum vos, non agetis, nec in legitimis eorum ambulabitis.
4 Facietis iudicia mea, et praecepta mea servabitis, et ambulabitis in eis. ego Dominus Deus vester.
5 Custodite leges meas atque iudicia, quae faciens homo, vivet in eis." />
<meta name="twitter:image" content="/" />

</head>

<body>

<header>

</header>

<main>



<nav class="breadcrumb">
<ol>





   

   
      <a href="/bible/">
      <li>
      
         Bible
      
      </a>
      </li>
   

   
      <a href="/bible/vulgata/">
      <li>
      
         Vulgata
      
      </a>
      </li>
   

   
      <a href="/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/bible/vulgata/vetus-testamentum/03-leviticus/">
      <li>
      
         03 leviticus
      
      </a>
      </li>
   

   
      <a href="/bible/vulgata/vetus-testamentum/03-leviticus/chap018/">
      <li>
      
         Chap018
      
      </a>
      </li>
   

   


</ol>
</nav>


<h1>Caput 18</h1>

<div class="content">
<article>
<p>1 Locutus est Dominus ad Moysen, dicens:</p>
<p>2 Loquere filiis Israel, et dices ad eos: Ego Dominus Deus vester:</p>
<p>3 iuxta consuetudinem Terrae AEgypti, in qua habitastis, non facietis: et iuxta morem Regionis Chanaan, ad quam ego introducturus sum vos, non agetis, nec in legitimis eorum ambulabitis.</p>
<p>4 Facietis iudicia mea, et praecepta mea servabitis, et ambulabitis in eis. ego Dominus Deus vester.</p>
<p>5 Custodite leges meas atque iudicia, quae faciens homo, vivet in eis. Ego Dominus.</p>
<p>6 Omnis homo ad proximam sanguinis sui non accedet, ut revelet turpitudinem eius. Ego Dominus.</p>
<p>7 Turpitudinem patris tui turpitudinem matris tuae non discooperies: mater tua est. non revelabis turpitudinem eius.</p>
<p>8 Turpitudinem uxoris patris tui non discooperies: turpitudo enim patris tui est.</p>
<p>9 Turpitudinem sororis tuae ex patre, sive ex matre, quae domi vel foris genita est, non revelabis.</p>
<p>10 Turpitudinem filiae filii tui vel neptis ex filia non revelabis: quia turpitudo tua est.</p>
<p>11 Turpitudinem filiae uxoris patris tui, quam peperit patri tuo, et est soror tua, non revelabis.</p>
<p>12 Turpitudinem sororis patris tui non discooperies: quia caro est patris tui.</p>
<p>13 Turpitudinem sororis matris tuae non revelabis, eo quod caro sit matris tuae.</p>
<p>14 Turpitudinem patrui tui non revelabis, nec accedes ad uxorem eius, quae tibi affinitate coniungitur.</p>
<p>15 Turpitudinem nurus tuae non revelabis, quia uxor filii tui est, nec discooperies ignominiam eius.</p>
<p>16 Turpitudinem uxoris fratris tui non revelabis: quia turpitudo fratris tui est.</p>
<p>17 Turpitudinem uxoris tuae et filiae eius non revelabis. Filiam filii eius, et filiam filiae illius non sumes, ut reveles ignominiam eius: quia caro illius sunt, et talis coitus incestus est.</p>
<p>18 Sororem uxoris tuae in pellicatum illius non accipies, nec revelabis turpitudinem eius adhuc illa vivente.</p>
<p>19 Ad mulierem, quae patitur menstrua, non accedes, nec revelabis foeditatem eius.</p>
<p>20 Cum uxore proximi tui non coibis, nec seminis commistione maculaberis.</p>
<p>21 De semine tuo non dabis ut consecretur idolo Moloch, nec pollues nomen Dei tui. Ego Dominus.</p>
<p>22 Cum masculo non commiscearis coitu femineo, quia abominatio est.</p>
<p>23 Cum omni pecore non coibis, nec maculaberis cum eo. Mulier non succumbet iumento, nec miscebitur ei: quia scelus est.</p>
<p>24 Nec polluamini in omnibus his, quibus contaminatae sunt universae gentes, quas ego eiiciam ante conspectum vestrum,</p>
<p>25 et quibus polluta est terra: cuius ego scelera visitabo, ut evomat habitatores suos.</p>
<p>26 Custodite legitima mea atque iudicia, et non faciatis ex omnibus abominationibus istis, tam indigena quam colonus qui peregrinantur apud vos.</p>
<p>27 Omnes enim execrationes istas fecerunt accolae terrae qui fuerunt ante vos, et polluerunt eam.</p>
<p>28 Cavete ergo ne et vos similiter evomat, cum paria feceritis, sicut evomuit gentem, quae fuit ante vos.</p>
<p>29 Omnis anima, quae fecerit de abominationibus his quippiam, peribit de medio populi sui.</p>
<p>30 Custodite mandata mea. Nolite facere quae fecerunt hi qui fuerunt ante vos, et ne polluamini in eis. Ego Dominus Deus vester.</p>


</article>
</div>


</main>


<div id="sidebar" class="sidebar">
  <button id="toggle-sidebar" class="toggle-button">☰</button>
  <div class="sidebar-content">
    <ul>
      
      <li>
        <a 
          href="/" 
          class="">
          Accueil
          
        </a>
        
      </li>
      
      <li>
        <a 
          href="/bible" 
          class="">
          Bible
          
        </a>
        
      </li>
      
      <li>
        <a 
          href="/doctrine" 
          class="">
          Doctrine
          
        </a>
        
      </li>
      
      <li>
        <a 
          href="/apologetique" 
          class="">
          Apologétique
          
        </a>
        
      </li>
      
      <li>
        <a 
          href="/spiritualite" 
          class="">
          Spiritualité
          
        </a>
        
      </li>
      
      <li>
        <a 
          href="/livres" 
          class="">
          Livres
          
        </a>
        
      </li>
      
      <li>
        <a 
          href="/a-propos" 
          class="">
          À propos
          
        </a>
        
      </li>
      
      <li>
        <a 
          href="#" 
          class="has-submenu">
          Autres langues
          
          <span class="submenu-indicator">▶</span>
          
        </a>
        
        <ul class="submenu">
          
          <li>
            <a href="https://eens-en.netlify.app">English</a>
          </li>
          
          <li>
            <a href="https://eens-it.netlify.app">Italiano</a>
          </li>
          
        </ul>
        
      </li>
      
      <li>
        <a 
          href="/contact" 
          class="">
          Contact
          
        </a>
        
      </li>
      
      <li>
        <a 
          href="#" 
          class="has-submenu">
          Liens
          
          <span class="submenu-indicator">▶</span>
          
        </a>
        
        <ul class="submenu">
          
          <li>
            <a href="https://vaticancatholic.com">VaticanCatholic.com</a>
          </li>
          
          <li>
            <a href="https://vaticancatholique.com">VaticanCatholique.com</a>
          </li>
          
          <li>
            <a href="https://vaticanocattolico.com">VaticanoCattolico.com</a>
          </li>
          
        </ul>
        
      </li>
      
    </ul>
  </div>
</div>
<script>
  const sidebar = document.getElementById('sidebar');
  const toggleButton = document.getElementById('toggle-sidebar');

  
  toggleButton.addEventListener('click', function () {
    sidebar.classList.toggle('collapsed');
  });

  
  if (window.innerWidth <= 768) {
    sidebar.classList.add('collapsed');
  }

  
  window.addEventListener('resize', function () {
    if (window.innerWidth <= 768) {
      sidebar.classList.add('collapsed');
    } else {
      sidebar.classList.remove('collapsed');
    }
  });

  
  document.querySelectorAll('.sidebar-content ul > li > a.has-submenu').forEach(function (menuItem) {
    const submenu = menuItem.nextElementSibling;
    if (submenu && submenu.classList.contains('submenu')) {
      menuItem.addEventListener('click', function (event) {
        event.preventDefault(); 
        submenu.classList.toggle('expanded');
        this.querySelector('.submenu-indicator').classList.toggle('rotated');
      });
    }
  });
</script>


<footer>


	<p>
Les références dans les notes de bas de page sont généralement données sous forme condensée. Les références complètes se trouvent <a href='/references'>ICI</a>.
</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
