
<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title></title>
<link rel="icon" type="image/png" href="/images/favicon.png" />
<link rel="canonical" href="/bible/vulgata/vetus-testamentum/03-leviticus/chap011/" />




  <link rel="stylesheet" href="/css/form.css">

  <link rel="stylesheet" href="/css/home.css">

  <link rel="stylesheet" href="/css/pagination.css">

  <link rel="stylesheet" href="/css/pdf.css">

  <link rel="stylesheet" href="/css/postnav.css">

  <link rel="stylesheet" href="/css/right-sidebar.css">

  <link rel="stylesheet" href="/css/sidebar.css">

  <link rel="stylesheet" href="/css/style.css">







<script src="https://identity.netlify.com/v1/netlify-identity-widget.js"></script>
<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">



<meta name="twitter:card" content="/" />
<meta name="twitter:site" content="@BroMatthewCap" />
<meta name="twitter:creator" content="@BroMatthewCap" />
<meta name="twitter:title" content="Caput 11" />
<meta name="twitter:description" content="1 Locutusque est Dominus ad Moysen et Aaron, dicens:
2 Dicite filiis Israel: Haec sunt animalia quae comedere debetis de cunctis animantibus terrae:
3 Omne quod habet divisam ungulam, et ruminat in pecoribus, comedetis.
4 Quidquid autem ruminat quidem, et habet ungulam, sed non dividit eam, sicut camelus et cetera, non comedetis illud, et inter immunda reputabitis.
5 Choerogryllus qui ruminat, ungulamque non dividit, immundus est.
6 Lepus quoque: nam et ipse ruminat, sed ungulam non dividit." />
<meta name="twitter:image" content="/" />

</head>

<body>

<header>

</header>

<main>



<nav class="breadcrumb">
<ol>





   

   
      <a href="/bible/">
      <li>
      
         Bible
      
      </a>
      </li>
   

   
      <a href="/bible/vulgata/">
      <li>
      
         Vulgata
      
      </a>
      </li>
   

   
      <a href="/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/bible/vulgata/vetus-testamentum/03-leviticus/">
      <li>
      
         03 leviticus
      
      </a>
      </li>
   

   
      <a href="/bible/vulgata/vetus-testamentum/03-leviticus/chap011/">
      <li>
      
         Chap011
      
      </a>
      </li>
   

   


</ol>
</nav>


<h1>Caput 11</h1>

<div class="content">
<article>
<p>1 Locutusque est Dominus ad Moysen et Aaron, dicens:</p>
<p>2 Dicite filiis Israel: Haec sunt animalia quae comedere debetis de cunctis animantibus terrae:</p>
<p>3 Omne quod habet divisam ungulam, et ruminat in pecoribus, comedetis.</p>
<p>4 Quidquid autem ruminat quidem, et habet ungulam, sed non dividit eam, sicut camelus et cetera, non comedetis illud, et inter immunda reputabitis.</p>
<p>5 Choerogryllus qui ruminat, ungulamque non dividit, immundus est.</p>
<p>6 Lepus quoque: nam et ipse ruminat, sed ungulam non dividit.</p>
<p>7 Et sus: qui cum ungulam dividat, non ruminat.</p>
<p>8 horum carnibus non vescemini, nec cadavera contingetis, quia immunda sunt vobis.</p>
<p>9 Haec sunt quae gignuntur in aquis, et vesci licitum est. Omne quod habet pinnulas et squamas, tam in mari quam in fluminibus et stagnis, comedetis.</p>
<p>10 Quidquid autem pinnulas et squamas non habet eorum quae in aquis moventur et vivunt, abominabile vobis,</p>
<p>11 execrandumque erit, carnes eorum non comedetis, et morticina vitabitis.</p>
<p>12 Cuncta quae non habent pinnulas et squamas in aquis, polluta erunt.</p>
<p>13 Haec sunt quae de avibus comedere non debetis, et vitanda sunt vobis: Aquilam, et gryphem, et haliaeetum,</p>
<p>14 et milvum ac vulturem iuxta genus suum.</p>
<p>15 et omne corvini generis in similitudinem suam,</p>
<p>16 struthionem, et noctuam, et larum, et accipitrem iuxta genus suum:</p>
<p>17 bubonem, et mergulum, et ibin,</p>
<p>18 et cygnum, et onocrotalum, et porphyrionem,</p>
<p>19 herodionem, et charadrion iuxta genus suum, upupam quoque, et vespertilionem.</p>
<p>20 Omne de volucribus quod graditur super quattuor pedes, abominabile erit vobis.</p>
<p>21 Quidquid autem ambulat quidem super quattuor pedes, sed habet longiora retro crura, per quae salit super terram,</p>
<p>22 comedere debetis, ut est bruchus in genere suo, et attacus atque ophiomachus, ac locusta, singula iuxta genus suum.</p>
<p>23 Quidquid autem ex volucribus quattuor tantum habet pedes, execrabile erit vobis:</p>
<p>24 et quicumque morticina eorum tetigerit, polluetur, et erit immundus usque ad vesperum:</p>
<p>25 et si necesse fuerit ut portet quippiam horum mortuum, lavabit vestimenta sua, et immundus erit usque ad occasum solis.</p>
<p>26 Omne animal quod habet quidem ungulam, sed non dividit eam, nec ruminat, immundum erit: et qui tetigerit illud, contaminabitur.</p>
<p>27 Quod ambulat super manus ex cunctis animantibus, quae incedunt quadrupedia, immundum erit: qui tetigerit morticina eorum, polluetur usque ad vesperum.</p>
<p>28 Et qui portaverit huiuscemodi cadavera, lavabit vestimenta sua, et immundus erit usque ad vesperum: quia omnia haec immunda sunt vobis.</p>
<p>29 Haec quoque inter polluta reputabuntur de his, quae moventur in terra, mustela et mus et crocodilus, singula iuxta genus suum,</p>
<p>30 mygale, et chamaeleon, et stellio, et lacerta, et talpa:</p>
<p>31 omnia haec immunda sunt. Qui tetigerit morticina eorum, immundus erit usque ad vesperum:</p>
<p>32 et super quod ceciderit quidquam de morticinis eorum, polluetur tam vas ligneum et vestimentum, quam pelles et cilicia: et in quocumque fit opus, tingentur aqua, et polluta erunt usque ad vesperum, et sic postea mundabuntur.</p>
<p>33 Vas autem fictile, in quod horum quidquam intro cecidit, polluetur, et idcirco frangendum est.</p>
<p>34 Omnis cibus, quem comedetis, si fusa fuerit super eum aqua, immundus erit: et omne liquens quod bibitur de universo vase, immundum erit.</p>
<p>35 Et quidquid de morticinis huiuscemodi ceciderit super illud, immundum erit: sive clibani, sive chytropodes, destruentur, et immundi erunt.</p>
<p>36 Fontes vero et cisternae, et omnis aquarum congregatio munda erit. Qui morticinum eorum tetigerit, polluetur.</p>
<p>37 Si ceciderit super sementem, non polluet eam.</p>
<p>38 Si autem quispiam aqua sementem perfuderit, et postea morticinis tacta fuerit, illico polluetur.</p>
<p>39 Si mortuum fuerit animal, quod licet vobis comedere, qui cadaver eius tetigerit, immundus erit usque ad vesperum:</p>
<p>40 et qui comederit ex eo quippiam, sive portaverit; lavabit vestimenta sua, et immundus erit usque ad vesperum.</p>
<p>41 Omne quod reptat super terram, abominabile erit, nec assumetur in cibum.</p>
<p>42 Quidquid super pectus quadrupes graditur, et multos habet pedes, sive per humum trahitur, non comedetis, quia abominabile est.</p>
<p>43 Nolite contaminare animas vestras, nec tangatis quidquam eorum, ne immundi sitis.</p>
<p>44 Ego enim sum Dominus Deus vester: sancti estote, quia ego sanctus sum. Ne polluatis animas vestras in omni reptili quod movetur super terram.</p>
<p>45 Ego enim sum Dominus, qui eduxi vos de Terra AEgypti, ut essem vobis in Deum. Sancti eritis, quia ego sanctus sum.</p>
<p>46 Ista est lex animantium ac volucrum, et omnis animae viventis, quae movetur in aqua, et reptat in terra,</p>
<p>47 ut differentias noveritis mundi, et immundi, et sciatis quid comedere et quid respuere debeatis.</p>


</article>
</div>


</main>


<div id="sidebar" class="sidebar">
  <button id="toggle-sidebar" class="toggle-button">☰</button>
  <div class="sidebar-content">
    <ul>
      
      <li>
        <a 
          href="/" 
          class="">
          Accueil
          
        </a>
        
      </li>
      
      <li>
        <a 
          href="/bible" 
          class="">
          Bible
          
        </a>
        
      </li>
      
      <li>
        <a 
          href="/doctrine" 
          class="">
          Doctrine
          
        </a>
        
      </li>
      
      <li>
        <a 
          href="/apologetique" 
          class="">
          Apologétique
          
        </a>
        
      </li>
      
      <li>
        <a 
          href="/spiritualite" 
          class="">
          Spiritualité
          
        </a>
        
      </li>
      
      <li>
        <a 
          href="/livres" 
          class="">
          Livres
          
        </a>
        
      </li>
      
      <li>
        <a 
          href="/a-propos" 
          class="">
          À propos
          
        </a>
        
      </li>
      
      <li>
        <a 
          href="#" 
          class="has-submenu">
          Autres langues
          
          <span class="submenu-indicator">▶</span>
          
        </a>
        
        <ul class="submenu">
          
          <li>
            <a href="https://eens-en.netlify.app">English</a>
          </li>
          
          <li>
            <a href="https://eens-it.netlify.app">Italiano</a>
          </li>
          
        </ul>
        
      </li>
      
      <li>
        <a 
          href="/contact" 
          class="">
          Contact
          
        </a>
        
      </li>
      
      <li>
        <a 
          href="#" 
          class="has-submenu">
          Liens
          
          <span class="submenu-indicator">▶</span>
          
        </a>
        
        <ul class="submenu">
          
          <li>
            <a href="https://vaticancatholic.com">VaticanCatholic.com</a>
          </li>
          
          <li>
            <a href="https://vaticancatholique.com">VaticanCatholique.com</a>
          </li>
          
          <li>
            <a href="https://vaticanocattolico.com">VaticanoCattolico.com</a>
          </li>
          
        </ul>
        
      </li>
      
    </ul>
  </div>
</div>
<script>
  const sidebar = document.getElementById('sidebar');
  const toggleButton = document.getElementById('toggle-sidebar');

  
  toggleButton.addEventListener('click', function () {
    sidebar.classList.toggle('collapsed');
  });

  
  if (window.innerWidth <= 768) {
    sidebar.classList.add('collapsed');
  }

  
  window.addEventListener('resize', function () {
    if (window.innerWidth <= 768) {
      sidebar.classList.add('collapsed');
    } else {
      sidebar.classList.remove('collapsed');
    }
  });

  
  document.querySelectorAll('.sidebar-content ul > li > a.has-submenu').forEach(function (menuItem) {
    const submenu = menuItem.nextElementSibling;
    if (submenu && submenu.classList.contains('submenu')) {
      menuItem.addEventListener('click', function (event) {
        event.preventDefault(); 
        submenu.classList.toggle('expanded');
        this.querySelector('.submenu-indicator').classList.toggle('rotated');
      });
    }
  });
</script>



<footer>


	<p>
Les références dans les notes de bas de page sont généralement données sous forme condensée. Les références complètes se trouvent <a href='/references'>ICI</a>.
</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
