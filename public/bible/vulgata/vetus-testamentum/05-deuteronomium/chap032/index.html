<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesiam Nulla Salus</title>
<link rel="icon" type="image/png" href="/images/favicon.png" />

<link rel="canonical" href="http://localhost:1313/bible/vulgata/vetus-testamentum/05-deuteronomium/chap032/" />

<link href="/pagefind/pagefind-ui.css" rel="stylesheet">
<script src="/pagefind/pagefind-ui.js"></script>



<link rel="stylesheet" href="/css/style.css">




  
    <link rel="stylesheet" href="/css/comments.css">
  

  
    <link rel="stylesheet" href="/css/form.css">
  

  
    <link rel="stylesheet" href="/css/header.css">
  

  
    <link rel="stylesheet" href="/css/home.css">
  

  
    <link rel="stylesheet" href="/css/pagefind.css">
  

  
    <link rel="stylesheet" href="/css/pagination.css">
  

  
    <link rel="stylesheet" href="/css/postnav.css">
  

  
    <link rel="stylesheet" href="/css/share.css">
  

  
    <link rel="stylesheet" href="/css/single.css">
  

  
    <link rel="stylesheet" href="/css/style.css">
  

  
    <link rel="stylesheet" href="/css/toc.css">
  





  <script src="/js/header.js" defer></script>

  <script src="/js/theme.js" defer></script>


<meta name="twitter:card" content="http://localhost:1313/" />
<meta name="twitter:site" content="@BroMatthewCap" />
<meta name="twitter:creator" content="@BroMatthewCap" />
<meta name="twitter:title" content="Caput 32" />
<meta name="twitter:description" content="1 Audite caeli quae loquor, audiat terra verba oris mei.
2 Concrescat ut pluvia doctrina mea, fluat ut ros eloquium meum, quasi imber super herbam, et quasi stillae super gramina.
3 Quia nomen Domini invocabo: date magnificentiam Deo nostro.
4 Dei perfecta sunt opera, et omnes viae eius iudicia: Deus fidelis, et absque ulla iniquitate, iustus et rectus.
5 Peccaverunt ei, et non filii eius in sordibus: generatio prava atque perversa." />
<meta name="twitter:image" content="http://localhost:1313/" />

<script>
(function() {
    const savedTheme = localStorage.getItem("theme");

    
    const theme = savedTheme || "dark";

    
    document.documentElement.setAttribute("data-theme", theme);
})();
</script>

<link rel="stylesheet" href="https://cdnjs.cloudflare.com/ajax/libs/font-awesome/6.7.2/css/all.min.css">



</head>

<body>

<header>
<header>
<div class="container">
<div class="header-content">
<div class="site-title">
  <a href="/">
     <img src="/images/logo.png">
     <span>Extra Ecclesiam Nulla Salus</span>
  </a>
</div>
<nav>
  <div class="hamburger">
    <span></span>
    <span></span>
    <span></span>
  </div>
  <ul class="nav-menu">
    
      <li>
        <a href="/" >Accueil</a>
      </li>
    
      <li>
        <a href="/contact" >Contact</a>
      </li>
    
      <li>
        <a href="/a-propos" >À propos</a>
      </li>
    
      <li>
        <a href="https://eens-en.netlify.app" target="_blank">English</a>
      </li>
    
      <li>
        <a href="https://eens-it.netlify.app" target="_blank">Italiano</a>
      </li>
    
      <li>
        <a href="https://www.youtube.com/@BroMatthewCap" target="_blank"><i class='fab fa-youtube'></i> </a>
      </li>
    
      <li>
        <a href="https://x.com/BroMatthewOFMC" target="_blank"><i class="fab fa-x-twitter"></i></a>
      </li>
    
      <li>
        <a href="#" ><i id="theme-icon" class="fas fa-moon"></i></a>
      </li>
    
  </ul>
</nav>
</div>
</div>
</header>

</header>

<main>

<div id="search"></div>
<script>
    window.addEventListener('DOMContentLoaded', (event) => {
        new PagefindUI({ element: "#search", showSubResults: true });
    });
</script>



<div class="content">
<nav class="breadcrumb-nav">
  
  
  
    
  
    
  
    
  
    
  
    
  

  
    
    <a href="/" class="breadcrumb-item"></a>
  
     / 
    <a href="/bible/" class="breadcrumb-item">Bible</a>
  
     / 
    <a href="/bible/vulgata/" class="breadcrumb-item">Biblia Vulgata</a>
  
     / 
    <a href="/bible/vulgata/vetus-testamentum/" class="breadcrumb-item">Vetus Testamentum</a>
  
     / 
    <a href="/bible/vulgata/vetus-testamentum/05-deuteronomium/" class="breadcrumb-item">Deuteronomium</a>
  
</nav>

<h1>Caput 32</h1>


<div class="share">
<a href="http://twitter.com/share?url=http%2f%2flocalhost1313%2fbible%2fvulgata%2fvetus-testamentum%2f05-deuteronomium%2fchap032%2f" class="twitter" aria-label="Share on Twitter">Partager sur <i class="fab fa-x-twitter"></i></a>
</div>



<article>


<p>1 Audite caeli quae loquor, audiat terra verba oris mei.</p>
<p>2 Concrescat ut pluvia doctrina mea, fluat ut ros eloquium meum, quasi imber super herbam, et quasi stillae super gramina.</p>
<p>3 Quia nomen Domini invocabo: date magnificentiam Deo nostro.</p>
<p>4 Dei perfecta sunt opera, et omnes viae eius iudicia: Deus fidelis, et absque ulla iniquitate, iustus et rectus.</p>
<p>5 Peccaverunt ei, et non filii eius in sordibus: generatio prava atque perversa.</p>
<p>6 Haeccine reddis Domino popule stulte et insipiens? numquid non ipse est pater tuus, qui possedit te, et fecit, et creavit te?</p>
<p>7 Memento dierum antiquorum, cogita generationes singulas: interroga patrem tuum, et annunciabit tibi: maiores tuos, et dicent tibi.</p>
<p>8 Quando dividebat Altissimus gentes: quando separabat filios Adam, constituit terminos populorum iuxta numerum filiorum Israel.</p>
<p>9 Pars autem Domini, populus eius: Iacob funiculus hereditatis eius.</p>
<p>10 Invenit eum in terra deserta, in loco horroris, et vastae solitudinis: circumduxit eum, et docuit: et custodivit quasi pupillam oculi sui.</p>
<p>11 Sicut aquila provocans ad volandum pullos suos, et super eos volitans, expandit alas suas, et assumpsit eum, atque portavit in humeris suis.</p>
<p>12 Dominus solus dux eius fuit: et non erat cum eo Deus alienus.</p>
<p>13 Constituit eum super excelsam terram: ut comederet fructus agrorum, ut sugeret mel de petra, oleumque de saxo durissimo.</p>
<p>14 Butyrum de armento, et lac de ovibus cum adipe agnorum, et arietum filiorum Basan: et hircos cum medulla tritici, et sanguinem uvae biberet meracissimum.</p>
<p>15 Incrassatus est dilectus, et recalcitravit: incrassatus, impinguatus, dilatatus, dereliquit Deum factorem suum, et recessit a Deo salutari suo.</p>
<p>16 Provocaverunt eum in diis alienis, et in abominationibus ad iracundiam concitaverunt.</p>
<p>17 Immolaverunt daemoniis et non Deo, diis, quos ignorabant: novi recentesque venerunt, quos non coluerunt patres eorum.</p>
<p>18 Deum, qui te genuit dereliquisti, et oblitus es Domini creatoris tui.</p>
<p>19 Vidit Dominus, et ad iracundiam concitatus est: quia provocaverunt eum filii sui et filiae.</p>
<p>20 Et ait: Abscondam faciem meam ab eis, et considerabo novissima eorum: generatio enim perversa est, et infideles filii.</p>
<p>21 Ipsi me provocaverunt in eo, qui non erat Deus, et irritaverunt in vanitatibus suis: et ego provocabo eos in eo, qui non est populus, et in gente stulta irritabo illos.</p>
<p>22 Ignis succensus est in furore meo, et ardebit usque ad inferni novissima: devorabitque terram cum germine suo, et montium fundamenta comburet.</p>
<p>23 Congregabo super eos mala, et sagittas meas complebo in eis.</p>
<p>24 Consumentur fame, et devorabunt eos aves morsu amarissimo: dentes bestiarum immittam in eos, cum furore trahentium super terram, atque serpentium.</p>
<p>25 Foris vastabit eos gladius, et intus pavor, iuvenem simul ac virginem, lactentem cum homine sene.</p>
<p>26 Dixi: Ubinam sunt? cessare faciam ex hominibus memoriam eorum.</p>
<p>27 Sed propter iram inimicorum distuli: ne forte superbirent hostes eorum, et dicerent: Manus nostra excelsa, et non Dominus, fecit haec omnia.</p>
<p>28 Gens absque consilio est, et sine prudentia.</p>
<p>29 Utinam saperent, et intelligerent, ac novissima providerent.</p>
<p>30 Quo modo persequatur unus mille, et duo fugent decem millia? nonne ideo, quia Deus suus vendidit eos, et Dominus conclusit illos?</p>
<p>31 Non enim est Deus noster ut dii eorum: et inimici nostri sunt iudices.</p>
<p>32 De vinea Sodomorum, vinea eorum, et de suburbanis Gomorrhae: uva eorum uva fellis, et botri amarissimi.</p>
<p>33 Fel draconum vinum eorum, et venenum aspidum insanabile.</p>
<p>34 Nonne haec condita sunt apud me, et signata in thesauris meis?</p>
<p>35 Mea est ultio, et ego retribuam in tempore, ut labatur pes eorum: iuxta est dies perditionis, et adesse festinant tempora.</p>
<p>36 Iudicabit Dominus populum suum, et in servis suis miserebitur: videbit quod infirmata sit manus, et clausi quoque defecerunt, residuique consumpti sunt.</p>
<p>37 Et dicet: Ubi sunt dii eorum, in quibus habebant fiduciam?</p>
<p>38 De quorum victimis comedebant adipes, et bibebant vinum libaminum: surgant, et opitulentur vobis, et in necessitate vos protegant.</p>
<p>39 Videte quod ego sim solus, et non sit alius Deus praeter me: ego occidam, et ego vivere faciam: percutiam, et ego sanabo, et non est qui de manu mea possit eruere.</p>
<p>40 Levabo ad caelum manum meam, et dicam: Vivo ego in aeternum.</p>
<p>41 Si acuero ut fulgur gladium meum, et arripuerit iudicium manus mea: reddam ultionem hostibus meis, et his qui oderunt me retribuam.</p>
<p>42 Inebriabo sagittas meas sanguine, et gladius meus devorabit carnes, de cruore occisorum, et de captivitate, nudati inimicorum capitis.</p>
<p>43 Laudate gentes populum eius, quia sanguinem servorum suorum ulciscetur: et vindictam retribuet in hostes eorum, et propitius erit terrae populi sui.</p>
<p>44 Venit ergo Moyses, et locutus est omnia verba cantici huius in auribus populi, ipse et Iosue filius Nun.</p>
<p>45 Complevitque omnes sermones istos, loquens ad universum Israel.</p>
<p>46 et dixit ad eos: Ponite corda vestra in omnia verba, quae ego testificor vobis hodie: ut mandetis ea filiis vestris custodire et facere, et implere universa quae scripta sunt legis huius:</p>
<p>47 quia non incassum praecepta sunt vobis, sed ut singuli in eis viverent: quae facientes longo perseveretis tempore in Terra, ad quam, Iordane transmisso, ingredimini possidendam.</p>
<p>48 Locutusque est Dominus ad Moysen in eadem die, dicens:</p>
<p>49 Ascende in montem istum Abarim, id est, transitum, in montem Nebo, qui est in Terra Moab contra Iericho: et vide Terram Chanaan, quam ego tradam filiis Israel obtinendam, et morere in monte.</p>
<p>50 Quem conscendens iungeris populis tuis, sicut mortuus est Aaron frater tuus in monte Hor, et appositus populis suis:</p>
<p>51 quia praevaricati estis contra me in medio filiorum Israel ad Aquas contradictionis in Cades deserti Sin: et non sanctificastis me inter filios Israel.</p>
<p>52 Econtra videbis terram, et non ingredieris in eam, quam ego dabo filiis Israel.</p>

</article>



<footer>

<p>
Les références dans les notes de bas de page sont généralement données sous forme condensée. Les références complètes se trouvent <a href='/references'>ICI</a>.
</p>




</footer>

</div>



</main>

</body>
</html>
