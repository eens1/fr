<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesiam Nulla Salus</title>
<link rel="icon" type="image/png" href="/images/favicon.png" />

<link rel="canonical" href="http://localhost:1313/bible/vulgata/vetus-testamentum/22-proverbia/chap005/" />

<link href="/pagefind/pagefind-ui.css" rel="stylesheet">
<script src="/pagefind/pagefind-ui.js"></script>



<link rel="stylesheet" href="/css/style.css">




  
    <link rel="stylesheet" href="/css/form.css">
  

  
    <link rel="stylesheet" href="/css/header.css">
  

  
    <link rel="stylesheet" href="/css/home.css">
  

  
    <link rel="stylesheet" href="/css/list.css">
  

  
    <link rel="stylesheet" href="/css/pagefind.css">
  

  
    <link rel="stylesheet" href="/css/pagination.css">
  

  
    <link rel="stylesheet" href="/css/postnav.css">
  

  
    <link rel="stylesheet" href="/css/share.css">
  

  
    <link rel="stylesheet" href="/css/single.css">
  

  
    <link rel="stylesheet" href="/css/style.css">
  

  
    <link rel="stylesheet" href="/css/toc.css">
  





  <script src="/js/theme.js" defer></script>


<meta name="twitter:card" content="http://localhost:1313/" />
<meta name="twitter:site" content="@BroMatthewOFMC" />
<meta name="twitter:creator" content="@BroMatthewOFMC" />
<meta name="twitter:title" content="Caput 5" />
<meta name="twitter:description" content="1 Fili mi, attende ad sapientiam meam, et prudentiae meae inclina aurem tuam,
2 ut custodias cogitationes, et disciplinam labia tua conservent. Ne attendas fallaciae mulieris.
3 favus enim distillans labia meretricis, et nitidius oleo guttur eius.
4 novissima autem illius amara quasi absinthium, et acuta quasi gladius biceps.
5 Pedes eius descendunt in mortem, et ad inferos gressus illius penetrant.
6 Per semitam vitae non ambulant, vagi sunt gressus eius, et investigabiles." />
<meta name="twitter:image" content="http://localhost:1313/" />

<script>
(function() {
    const savedTheme = localStorage.getItem("theme");

    
    const theme = savedTheme || "dark";

    
    document.documentElement.setAttribute("data-theme", theme);
})();
</script>

<link rel="stylesheet" href="https://cdnjs.cloudflare.com/ajax/libs/font-awesome/6.7.2/css/all.min.css">



</head>

<body>

<header>
<header>
<div class="container">
<div class="header-content">
<div class="site-title">
  <a href="/">
     <img src="/images/logo.png">
     <span>Extra Ecclesiam Nulla Salus</span>
  </a>
</div>

<nav>
  <input type="checkbox" id="menu-toggle" class="menu-toggle">
  <label for="menu-toggle" class="hamburger">
    <span></span>
    <span></span>
    <span></span>
  </label>
  <ul class="nav-menu">
    
      <li>
        <a href="/" >Accueil</a>
      </li>
    
      <li>
        <a href="/contact" >Contact</a>
      </li>
    
      <li>
        <a href="/a-propos" >À propos</a>
      </li>
    
      <li>
        <a href="https://eens-en.netlify.app" target="_blank">English</a>
      </li>
    
      <li>
        <a href="https://eens-it.netlify.app" target="_blank">Italiano</a>
      </li>
    
      <li>
        <a href="https://www.youtube.com/@BroMatthewCap" target="_blank"><i class='fab fa-youtube'></i> </a>
      </li>
    
      <li>
        <a href="https://x.com/BroMatthewOFMC" target="_blank"><i class="fab fa-x-twitter"></i></a>
      </li>
    
      <li>
        <a href="#" ><i id="theme-icon" class="fas fa-moon"></i></a>
      </li>
    
  </ul>
</nav>

</div>
</div>
</header>

</header>

<main>

<div id="search"></div>
<script>
    window.addEventListener('DOMContentLoaded', (event) => {
        new PagefindUI({ element: "#search", showSubResults: true });
    });
</script>



<div class="content">
<nav class="breadcrumb-nav">
  
  
  
    
  
    
  
    
  
    
  
    
  

  
    
    <a href="/" class="breadcrumb-item"></a>
  
     / 
    <a href="/bible/" class="breadcrumb-item">Bible</a>
  
     / 
    <a href="/bible/vulgata/" class="breadcrumb-item">Biblia Vulgata</a>
  
     / 
    <a href="/bible/vulgata/vetus-testamentum/" class="breadcrumb-item">Vetus Testamentum</a>
  
     / 
    <a href="/bible/vulgata/vetus-testamentum/22-proverbia/" class="breadcrumb-item">Proverbia</a>
  
</nav>

<h1>Caput 5</h1>


<div class="share">
<a href="http://twitter.com/share?url=http%2f%2flocalhost1313%2fbible%2fvulgata%2fvetus-testamentum%2f22-proverbia%2fchap005%2f&text=Caput&#43;5" class="twitter" aria-label="Share on Twitter">Partager sur <i class="fab fa-x-twitter"></i></a>
</div>



<article>


<p>1 Fili mi, attende ad sapientiam meam, et prudentiae meae inclina aurem tuam,</p>
<p>2 ut custodias cogitationes, et disciplinam labia tua conservent. Ne attendas fallaciae mulieris.</p>
<p>3 favus enim distillans labia meretricis, et nitidius oleo guttur eius.</p>
<p>4 novissima autem illius amara quasi absinthium, et acuta quasi gladius biceps.</p>
<p>5 Pedes eius descendunt in mortem, et ad inferos gressus illius penetrant.</p>
<p>6 Per semitam vitae non ambulant, vagi sunt gressus eius, et investigabiles.</p>
<p>7 Nunc ergo fili mi audi me, et ne recedas a verbis oris mei.</p>
<p>8 Longe fac ab ea viam tuam, et ne appropinques foribus domus eius.</p>
<p>9 Ne des alienis honorem tuum, et annos tuos crudeli.</p>
<p>10 ne forte implentur extranei viribus tuis, et labores tui sint in domo aliena,</p>
<p>11 et gemas in novissimis, quando consumseris carnes tuas et corpus tuum, et dicas:</p>
<p>12 Cur detestatus sum disciplinam, et increpationibus non acquievit cor meum,</p>
<p>13 nec audivi vocem docentium me, et magistris non inclinavi aurem meam?</p>
<p>14 Pene fui in omni malo, in medio ecclesiae et synagogae.</p>
<p>15 Bibe aquam de cisterna tua, et fluenta putei tui:</p>
<p>16 Deriventur fontes tui foras, et in plateis aquas tuas divide.</p>
<p>17 Habeto eas solus, nec sint alieni participes tui.</p>
<p>18 Sit vena tua benedicta, et laetare cum muliere adolescentiae tuae:</p>
<p>19 cerva charissima, et gratissimus hinnulus. ubera eius inebrient te in omni tempore, in amore eius delectare iugiter.</p>
<p>20 Quare seduceris fili mi ab aliena, et foveris in sinu alterius?</p>
<p>21 Respicit Dominus vias hominis, et omnes gressus eius considerat.</p>
<p>22 Iniquitates suas capiunt impium, et funibus peccatorum suorum constringitur.</p>
<p>23 Ipse morietur, quia non habuit disciplinam, et in multitudine stultitiae suae decipietur.</p>

</article>

<footer>

<p>
Les références dans les notes de bas de page sont généralement données sous forme condensée. Les références complètes se trouvent <a href='/references'>ICI</a>.
</p>




</footer>

</div>



</main>

</body>
</html>
