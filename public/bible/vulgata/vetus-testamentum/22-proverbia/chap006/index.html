<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesiam Nulla Salus</title>
<link rel="icon" type="image/png" href="/images/favicon.png" />

<link rel="canonical" href="http://localhost:1313/bible/vulgata/vetus-testamentum/22-proverbia/chap006/" />

<link href="/pagefind/pagefind-ui.css" rel="stylesheet">
<script src="/pagefind/pagefind-ui.js"></script>



<link rel="stylesheet" href="/css/style.css">




  
    <link rel="stylesheet" href="/css/comments.css">
  

  
    <link rel="stylesheet" href="/css/form.css">
  

  
    <link rel="stylesheet" href="/css/header.css">
  

  
    <link rel="stylesheet" href="/css/home.css">
  

  
    <link rel="stylesheet" href="/css/pagefind.css">
  

  
    <link rel="stylesheet" href="/css/pagination.css">
  

  
    <link rel="stylesheet" href="/css/postnav.css">
  

  
    <link rel="stylesheet" href="/css/share.css">
  

  
    <link rel="stylesheet" href="/css/single.css">
  

  
    <link rel="stylesheet" href="/css/style.css">
  

  
    <link rel="stylesheet" href="/css/toc.css">
  





  <script src="/js/header.js" defer></script>

  <script src="/js/theme.js" defer></script>


<meta name="twitter:card" content="http://localhost:1313/" />
<meta name="twitter:site" content="@BroMatthewCap" />
<meta name="twitter:creator" content="@BroMatthewCap" />
<meta name="twitter:title" content="Caput 6" />
<meta name="twitter:description" content="1 Fili mi, si spoponderis pro amico tuo, defixisti apud extraneum manum tuam,
2 illaqueatus es verbis oris tui, et captus propriis sermonibus.
3 Fac ergo quod dico fili mi, et temetipsum libera: quia incidisti in manum proximi tui. Discurre, festina, suscita amicum tuum:
4 ne dederis somnum oculis tuis, nec dormitent palpebrae tuae.
5 Eruere quasi damula de manu, et quasi avis de manu aucupis.
6 Vade ad formicam o piger, et considera vias eius, et disce sapientiam:" />
<meta name="twitter:image" content="http://localhost:1313/" />

<script>
(function() {
    const savedTheme = localStorage.getItem("theme");

    
    const theme = savedTheme || "dark";

    
    document.documentElement.setAttribute("data-theme", theme);
})();
</script>

<link rel="stylesheet" href="https://cdnjs.cloudflare.com/ajax/libs/font-awesome/6.7.2/css/all.min.css">



</head>

<body>

<header>
<header>
<div class="container">
<div class="header-content">
<div class="site-title">
  <a href="/">
     <img src="/images/logo.png">
     <span>Extra Ecclesiam Nulla Salus</span>
  </a>
</div>
<nav>
  <div class="hamburger">
    <span></span>
    <span></span>
    <span></span>
  </div>
  <ul class="nav-menu">
    
      <li>
        <a href="/" >Accueil</a>
      </li>
    
      <li>
        <a href="/contact" >Contact</a>
      </li>
    
      <li>
        <a href="/a-propos" >À propos</a>
      </li>
    
      <li>
        <a href="https://eens-en.netlify.app" target="_blank">English</a>
      </li>
    
      <li>
        <a href="https://eens-it.netlify.app" target="_blank">Italiano</a>
      </li>
    
      <li>
        <a href="https://www.youtube.com/@BroMatthewCap" target="_blank"><i class='fab fa-youtube'></i> </a>
      </li>
    
      <li>
        <a href="https://x.com/BroMatthewOFMC" target="_blank"><i class="fab fa-x-twitter"></i></a>
      </li>
    
      <li>
        <a href="#" ><i id="theme-icon" class="fas fa-moon"></i></a>
      </li>
    
  </ul>
</nav>
</div>
</div>
</header>

</header>

<main>

<div id="search"></div>
<script>
    window.addEventListener('DOMContentLoaded', (event) => {
        new PagefindUI({ element: "#search", showSubResults: true });
    });
</script>



<div class="content">
<nav class="breadcrumb-nav">
  
  
  
    
  
    
  
    
  
    
  
    
  

  
    
    <a href="/" class="breadcrumb-item"></a>
  
     / 
    <a href="/bible/" class="breadcrumb-item">Bible</a>
  
     / 
    <a href="/bible/vulgata/" class="breadcrumb-item">Biblia Vulgata</a>
  
     / 
    <a href="/bible/vulgata/vetus-testamentum/" class="breadcrumb-item">Vetus Testamentum</a>
  
     / 
    <a href="/bible/vulgata/vetus-testamentum/22-proverbia/" class="breadcrumb-item">Proverbia</a>
  
</nav>

<h1>Caput 6</h1>


<div class="share">
<a href="http://twitter.com/share?url=http%2f%2flocalhost1313%2fbible%2fvulgata%2fvetus-testamentum%2f22-proverbia%2fchap006%2f&text=Caput&#43;6" class="twitter" aria-label="Share on Twitter">Partager sur <i class="fab fa-x-twitter"></i></a>
</div>



<article>


<p>1 Fili mi, si spoponderis pro amico tuo, defixisti apud extraneum manum tuam,</p>
<p>2 illaqueatus es verbis oris tui, et captus propriis sermonibus.</p>
<p>3 Fac ergo quod dico fili mi, et temetipsum libera: quia incidisti in manum proximi tui. Discurre, festina, suscita amicum tuum:</p>
<p>4 ne dederis somnum oculis tuis, nec dormitent palpebrae tuae.</p>
<p>5 Eruere quasi damula de manu, et quasi avis de manu aucupis.</p>
<p>6 Vade ad formicam o piger, et considera vias eius, et disce sapientiam:</p>
<p>7 quae cum non habeat ducem, nec praeceptorem, nec principem,</p>
<p>8 parat in aestate cibum sibi, et congregat in messe quod comedat.</p>
<p>9 Usquequo piger dormies? quando consurges e somno tuo?</p>
<p>10 Paululum dormies, paululum dormitabis, paululum conseres manus ut dormias:</p>
<p>11 et veniet tibi quasi viator, egestas, et pauperies quasi vir armatus. Si vero impiger fueris, veniet ut fons messis tua, et egestas longe fugiet a te.</p>
<p>12 Homo apostata, vir inutilis, graditur ore perverso,</p>
<p>13 annuit oculis, terit pede, digito loquitur,</p>
<p>14 pravo corde machinatur malum, et omni tempore iurgia seminat.</p>
<p>15 huic extemplo veniet perditio sua, et subito conteretur, nec habebit ultra medicinam.</p>
<p>16 Sex sunt, quae odit Dominus, et septimum detestatur anima eius:</p>
<p>17 Oculos sublimes, linguam mendacem, manus effundentes innoxium sanguinem,</p>
<p>18 cor machinans cogitationes pessimas, pedes veloces ad currendum in malum,</p>
<p>19 proferentem mendacia testem fallacem, et eum, qui seminat inter fratres discordias.</p>
<p>20 Conserva fili mi praecepta patris tui, et ne dimittas legem matris tuae.</p>
<p>21 Liga ea in corde tuo iugiter, et circumda gutturi tuo.</p>
<p>22 Cum ambulaveris, gradiantur tecum: cum dormieris, custodiant te, et evigilans loquere cum eis.</p>
<p>23 quia mandatum lucerna est, et lex lux, et via vitae increpatio disciplinae:</p>
<p>24 ut custodiant te a muliere mala, et a blanda lingua extraneae.</p>
<p>25 Non concupiscat pulchritudinem eius cor tuum, nec capiaris nutibus illius:</p>
<p>26 pretium enim scorti vix est unius panis: mulier autem viri pretiosam animam capit.</p>
<p>27 Numquid potest homo abscondere ignem in sinu suo, ut vestimenta illius non ardeant?</p>
<p>28 aut ambulare super prunas, ut non comburantur plantae eius?</p>
<p>29 sic qui ingreditur ad mulierem proximi sui, non erit mundus cum tetigerit eam.</p>
<p>30 Non grandis est culpa, cum quis furatus fuerit: furatur enim ut esurientem impleat animam:</p>
<p>31 deprehensus quoque reddet septuplum, et omnem substantiam domus suae tradet.</p>
<p>32 Qui autem adulter est, propter cordis inopiam perdet animam suam:</p>
<p>33 turpitudinem et ignominiam congregat sibi, et opprobrium illius non delebitur.</p>
<p>34 quia zelus et furor viri non parcet in die vindictae,</p>
<p>35 nec acquiescet cuiusquam precibus, nec suscipiet pro redemptione dona plurima.</p>

</article>



<footer>

<p>
Les références dans les notes de bas de page sont généralement données sous forme condensée. Les références complètes se trouvent <a href='/references'>ICI</a>.
</p>




</footer>

</div>



</main>

</body>
</html>
