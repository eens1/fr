<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesiam Nulla Salus</title>
<link rel="icon" type="image/png" href="/images/favicon.png" />
<link rel="canonical" href="https://eens-fr.netlify.app/bible/vulgata/vetus-testamentum/22-proverbia/chap029/" />



<link rel="stylesheet" href="/css/style.css">




  
    <link rel="stylesheet" href="/css/form.css">
  

  
    <link rel="stylesheet" href="/css/header.css">
  

  
    <link rel="stylesheet" href="/css/home.css">
  

  
    <link rel="stylesheet" href="/css/pagination.css">
  

  
    <link rel="stylesheet" href="/css/postnav.css">
  

  
    <link rel="stylesheet" href="/css/style.css">
  





  <script src="/js/header.js" defer></script>



<script src="https://identity.netlify.com/v1/netlify-identity-widget.js"></script>
<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">



<meta name="twitter:card" content="https://eens-fr.netlify.app/" />
<meta name="twitter:site" content="@BroMatthewCap" />
<meta name="twitter:creator" content="@BroMatthewCap" />
<meta name="twitter:title" content="Caput 29" />
<meta name="twitter:description" content="1 Viro, qui corripientem dura cervice contemnit, repentinus ei superveniet interitus: et eum sanitas non sequetur.
2 In multiplicatione iustorum laetabitur vulgus: cum impii sumpserint principatum, gemet populus.
3 Vir, qui amat sapientiam, laetificat patrem suum: qui autem nutrit scorta, perdet substantiam.
4 Rex iustus erigit terram, vir avarus destruet eam.
5 Homo, qui blandis, fictisque sermonibus loquitur amico suo, rete expandit gressibus eius.
6 Peccantem virum iniquum involvet laqueus: et iustus laudabit atque gaudebit." />
<meta name="twitter:image" content="https://eens-fr.netlify.app/" />

</head>

<body>

<header>
<header>
  <div class="container">
    <div class="header-content">
      <div class="site-title">
        <a href="https://eens-fr.netlify.app/">Extra Ecclesiam Nulla Salus</a>
      </div>
      <nav>
        <div class="hamburger">
          <span></span>
          <span></span>
          <span></span>
        </div>
        <ul class="nav-menu">
          
            <li><a href="/">Accueil</a></li>
          
            <li><a href="/contact">Contact</a></li>
          
            <li><a href="/a-propos">À propos</a></li>
          
            <li><a href="https://eens-en.netlify.app">English</a></li>
          
            <li><a href="https://eens-it.netlify.app">Italiano</a></li>
          
        </ul>
      </nav>
    </div>
  </div>
</header>

</header>

<main>



<nav class="breadcrumb-nav">
  
  
  
    
  
    
  
    
  
    
  
    
  

  
    
    <a href="/" class="breadcrumb-item"></a>
  
     / 
    <a href="/bible/" class="breadcrumb-item">Bible</a>
  
     / 
    <a href="/bible/vulgata/" class="breadcrumb-item">Biblia Vulgata</a>
  
     / 
    <a href="/bible/vulgata/vetus-testamentum/" class="breadcrumb-item">Vetus Testamentum</a>
  
     / 
    <a href="/bible/vulgata/vetus-testamentum/22-proverbia/" class="breadcrumb-item">Proverbia</a>
  
</nav>


<h1>Caput 29</h1>

<div class="content">
<article>
<p>1 Viro, qui corripientem dura cervice contemnit, repentinus ei superveniet interitus: et eum sanitas non sequetur.</p>
<p>2 In multiplicatione iustorum laetabitur vulgus: cum impii sumpserint principatum, gemet populus.</p>
<p>3 Vir, qui amat sapientiam, laetificat patrem suum: qui autem nutrit scorta, perdet substantiam.</p>
<p>4 Rex iustus erigit terram, vir avarus destruet eam.</p>
<p>5 Homo, qui blandis, fictisque sermonibus loquitur amico suo, rete expandit gressibus eius.</p>
<p>6 Peccantem virum iniquum involvet laqueus: et iustus laudabit atque gaudebit.</p>
<p>7 Novit iustus causam pauperum: impius ignorat scientiam.</p>
<p>8 Homines pestilentes dissipant civitatem: sapientes vero avertunt furorem.</p>
<p>9 Vir sapiens, si cum stulto contenderit, sive irascatur, sive rideat, non inveniet requiem.</p>
<p>10 Viri sanguinum oderunt simplicem: iusti autem quaerunt animam eius.</p>
<p>11 Totum spiritum suum profert stultus: sapiens differt, et reservat in posterum.</p>
<p>12 Princeps, qui libenter audit verba mendacii, omnes ministros habet impios.</p>
<p>13 Pauper, et creditor obviaverunt sibi: utriusque illuminator est Dominus.</p>
<p>14 Rex, qui iudicat in veritate pauperes, thronus eius in aeternum firmabitur.</p>
<p>15 Virga atque correptio tribuit sapientiam: puer autem, qui dimittitur voluntati suae, confundit matrem suam.</p>
<p>16 In multiplicatione impiorum multiplicabuntur scelera: et iusti ruinas eorum videbunt.</p>
<p>17 Erudi filium tuum, et refrigerabit te, et dabit delicias animae tuae.</p>
<p>18 Cum prophetia defecerit, dissipabitur populus: qui vero custodit legem, beatus est.</p>
<p>19 Servus verbis non potest erudiri: quia quod dicis intelligit, et respondere contemnit.</p>
<p>20 Vidisti hominem velocem ad loquendum? stultitia magis speranda est, quam illius correptio.</p>
<p>21 Qui delicate a pueritia nutrit servum suum, postea sentiet eum contumacem.</p>
<p>22 Vir iracundus provocat rixas: et qui ad indignandum facilis est, erit ad peccandum proclivior.</p>
<p>23 Superbum sequitur humilitas: et humilem spiritu suscipiet gloria.</p>
<p>24 Qui cum fure participat, odit animam suam: adiurantem audit, et non indicat.</p>
<p>25 Qui timet hominem, cito corruet: qui sperat in Domino, sublevabitur.</p>
<p>26 Multi requirunt faciem principis: et iudicium a Domino egreditur singulorum.</p>
<p>27 Abominantur iusti virum impium: et abominantur impii eos, qui in recta sunt via. Verbum custodiens filius, extra perditionem erit.</p>


</article>
</div>



<footer>
<p>
Les références dans les notes de bas de page sont généralement données sous forme condensée. Les références complètes se trouvent <a href='/references'>ICI</a>.
</p>

</footer>

</main>

<script>
if (window.netlifyIdentity) {
window.netlifyIdentity.on("init", (user) => {
if (!user) {
window.netlifyIdentity.on("login", () => {
document.location.href = "/admin/";
});
}
});
}
</script>

</body>
</html>
