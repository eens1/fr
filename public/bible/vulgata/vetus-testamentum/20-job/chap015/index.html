<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesiam Nulla Salus</title>
<link rel="icon" type="image/png" href="/images/favicon.png" />
<link rel="canonical" href="https://eens-fr.netlify.app/bible/vulgata/vetus-testamentum/20-job/chap015/" />



<link rel="stylesheet" href="/css/style.css">




  
    <link rel="stylesheet" href="/css/form.css">
  

  
    <link rel="stylesheet" href="/css/header.css">
  

  
    <link rel="stylesheet" href="/css/home.css">
  

  
    <link rel="stylesheet" href="/css/links.css">
  

  
    <link rel="stylesheet" href="/css/pagination.css">
  

  
    <link rel="stylesheet" href="/css/postnav.css">
  

  
    <link rel="stylesheet" href="/css/style.css">
  





  <script src="/js/header.js" defer></script>



<script src="https://identity.netlify.com/v1/netlify-identity-widget.js"></script>
<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">



<meta name="twitter:card" content="https://eens-fr.netlify.app/" />
<meta name="twitter:site" content="@BroMatthewCap" />
<meta name="twitter:creator" content="@BroMatthewCap" />
<meta name="twitter:title" content="Caput 15" />
<meta name="twitter:description" content="1 Respondens autem Eliphaz Themanites, dixit:
2 Numquid sapiens respondebit quasi ventum loquens, et implebit ardore stomachum suum?
3 Arguis verbis eum, qui non est aequalis tibi, et loqueris quod tibi non expedit.
4 Quantum in te est evacuasti timorem, et tulisti preces coram Deo.
5 Docuit enim iniquitas tua os tuum, et imitaris linguam blasphemantium.
6 Condemnabit te os tuum, et non ego: et labia tua respondebunt tibi.
7 Numquid primus homo tu natus es, et ante colles formatus?" />
<meta name="twitter:image" content="https://eens-fr.netlify.app/" />

</head>

<body>

<header>
<header>
  <div class="container">
    <div class="header-content">
      <div class="site-title">
        <a href="/">
           <img src="/images/tau.png">
           <span>Extra Ecclesiam Nulla Salus</span>
        </a>
      </div>
      <nav>
        <div class="hamburger">
          <span></span>
          <span></span>
          <span></span>
        </div>
        <ul class="nav-menu">
          
            <li><a href="/">Accueil</a></li>
          
            <li><a href="/contact">Contact</a></li>
          
            <li><a href="/a-propos">À propos</a></li>
          
            <li><a href="https://eens-en.netlify.app">English</a></li>
          
            <li><a href="https://eens-it.netlify.app">Italiano</a></li>
          
        </ul>
      </nav>
    </div>
  </div>
</header>

</header>

<main>



<nav class="breadcrumb-nav">
  
  
  
    
  
    
  
    
  
    
  
    
  

  
    
    <a href="/" class="breadcrumb-item"></a>
  
     / 
    <a href="/bible/" class="breadcrumb-item">Bible</a>
  
     / 
    <a href="/bible/vulgata/" class="breadcrumb-item">Biblia Vulgata</a>
  
     / 
    <a href="/bible/vulgata/vetus-testamentum/" class="breadcrumb-item">Vetus Testamentum</a>
  
     / 
    <a href="/bible/vulgata/vetus-testamentum/20-job/" class="breadcrumb-item">Job</a>
  
</nav>


<h1>Caput 15</h1>

<div class="content">
<article>
<p>1 Respondens autem Eliphaz Themanites, dixit:</p>
<p>2 Numquid sapiens respondebit quasi ventum loquens, et implebit ardore stomachum suum?</p>
<p>3 Arguis verbis eum, qui non est aequalis tibi, et loqueris quod tibi non expedit.</p>
<p>4 Quantum in te est evacuasti timorem, et tulisti preces coram Deo.</p>
<p>5 Docuit enim iniquitas tua os tuum, et imitaris linguam blasphemantium.</p>
<p>6 Condemnabit te os tuum, et non ego: et labia tua respondebunt tibi.</p>
<p>7 Numquid primus homo tu natus es, et ante colles formatus?</p>
<p>8 Numquid consilium Dei audisti, et inferior te erit eius sapientia?</p>
<p>9 Quid nosti quod ignoremus? quid intelligis quod nesciamus?</p>
<p>10 Et senes, et antiqui sunt in nobis multo vetustiores quam patres tui.</p>
<p>11 Numquid grande est ut consoletur te Deus? sed verba tua prava hoc prohibent</p>
<p>12 Quid te elevat cor tuum, et quasi magna cogitans, attonitos habes oculos?</p>
<p>13 Quid tumet contra Deum spiritus tuus, ut proferas de ore tuo huiuscemodi sermones?</p>
<p>14 Quid est homo, ut immaculatus sit, et ut iustus appareat natus de muliere?</p>
<p>15 Ecce inter sanctos eius nemo immutabilis, et caeli non sunt mundi in conspectu eius.</p>
<p>16 Quanto magis abominabilis et inutilis homo, qui bibit quasi aquam iniquitatem?</p>
<p>17 Ostendam tibi, audi me: quod vidi narrabo tibi.</p>
<p>18 Sapientes confitentur, et non abscondunt patres suos.</p>
<p>19 Quibus solis data est terra, et non transivit alienus per eos.</p>
<p>20 Cunctis diebus suis impius superbit, et numerus annorum incertus est tyrannidis eius.</p>
<p>21 Sonitus terroris semper in auribus illius: et cum pax sit, ille semper insidias suspicatur.</p>
<p>22 Non credit quod reverti possit de tenebris ad lucem, circumspectans undique gladium.</p>
<p>23 Cum se moverit ad quaerendum panem, novit quod paratus sit in manu eius tenebrarum dies.</p>
<p>24 Terrebit eum tribulatio, et angustia vallabit eum, sicut regem, qui praeparatur ad praelium.</p>
<p>25 Tetendit enim adversus Deum manum suam, et contra Omnipotentem roboratus est.</p>
<p>26 Cucurrit adversus eum erecto collo, et pingui cervice armatus est.</p>
<p>27 Operuit faciem eius crassitudo, et de lateribus eius arvina dependet.</p>
<p>28 Habitavit in civitatibus desolatis, et in domibus desertis, quae in tumulos sunt redactae.</p>
<p>29 Non ditabitur, nec perseverabit substantia eius, nec mittet in terra radicem suam.</p>
<p>30 Non recedet de tenebris: ramos eius arefaciet flamma, et auferetur spiritu oris sui.</p>
<p>31 Non credet frustra errore deceptus, quod aliquo pretio redimendus sit.</p>
<p>32 Antequam dies eius impleantur, peribit: et manus eius arescent.</p>
<p>33 Laedetur quasi vinea in primo flore botrus eius, et quasi oliva proiiciens florem suum.</p>
<p>34 Congregatio enim hypocritae sterilis, et ignis devorabit tabernacula eorum, qui munera libenter accipiunt.</p>
<p>35 Concepit dolorem, et peperit iniquitatem, et uterus eius praeparat dolos.</p>


</article>
</div>



<footer>
<p>
Les références dans les notes de bas de page sont généralement données sous forme condensée. Les références complètes se trouvent <a href='/references'>ICI</a>.
</p>

</footer>

</main>

<script>
if (window.netlifyIdentity) {
window.netlifyIdentity.on("init", (user) => {
if (!user) {
window.netlifyIdentity.on("login", () => {
document.location.href = "/admin/";
});
}
});
}
</script>

</body>
</html>
