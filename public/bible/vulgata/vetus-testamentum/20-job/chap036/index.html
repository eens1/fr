<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesiam Nulla Salus</title>
<link rel="icon" type="image/png" href="/images/favicon.png" />
<link rel="canonical" href="https://eens-fr.netlify.app/bible/vulgata/vetus-testamentum/20-job/chap036/" />



<link rel="stylesheet" href="/css/style.css">




  
    <link rel="stylesheet" href="/css/form.css">
  

  
    <link rel="stylesheet" href="/css/header.css">
  

  
    <link rel="stylesheet" href="/css/home.css">
  

  
    <link rel="stylesheet" href="/css/links.css">
  

  
    <link rel="stylesheet" href="/css/pagination.css">
  

  
    <link rel="stylesheet" href="/css/postnav.css">
  

  
    <link rel="stylesheet" href="/css/style.css">
  





  <script src="/js/header.js" defer></script>



<script src="https://identity.netlify.com/v1/netlify-identity-widget.js"></script>
<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">



<meta name="twitter:card" content="https://eens-fr.netlify.app/" />
<meta name="twitter:site" content="@BroMatthewCap" />
<meta name="twitter:creator" content="@BroMatthewCap" />
<meta name="twitter:title" content="Caput 36" />
<meta name="twitter:description" content="1 Addens quoque Eliu, haec locutus est:
2 Sustine me paululum, et indicabo tibi: adhuc enim habeo quod pro Deo loquar.
3 Repetam scientiam meam a principio, et operatorem meum probabo iustum.
4 Vere enim absque mendacio sermones mei, et perfecta scientia probabitur tibi.
5 Deus potentes non abiicit, cum et ipse sit potens.
6 Sed non salvat impios, et iudicium pauperibus tribuit.
7 Non auferet a iusto oculos suos, et reges in solio collocat in perpetuum, et illi eriguntur." />
<meta name="twitter:image" content="https://eens-fr.netlify.app/" />

</head>

<body>

<header>
<header>
  <div class="container">
    <div class="header-content">
      <div class="site-title">
        <a href="/">
           <img src="/images/tau.png">
           <span>Extra Ecclesiam Nulla Salus</span>
        </a>
      </div>
      <nav>
        <div class="hamburger">
          <span></span>
          <span></span>
          <span></span>
        </div>
        <ul class="nav-menu">
          
            <li><a href="/">Accueil</a></li>
          
            <li><a href="/contact">Contact</a></li>
          
            <li><a href="/a-propos">À propos</a></li>
          
            <li><a href="https://eens-en.netlify.app">English</a></li>
          
            <li><a href="https://eens-it.netlify.app">Italiano</a></li>
          
        </ul>
      </nav>
    </div>
  </div>
</header>

</header>

<main>



<nav class="breadcrumb-nav">
  
  
  
    
  
    
  
    
  
    
  
    
  

  
    
    <a href="/" class="breadcrumb-item"></a>
  
     / 
    <a href="/bible/" class="breadcrumb-item">Bible</a>
  
     / 
    <a href="/bible/vulgata/" class="breadcrumb-item">Biblia Vulgata</a>
  
     / 
    <a href="/bible/vulgata/vetus-testamentum/" class="breadcrumb-item">Vetus Testamentum</a>
  
     / 
    <a href="/bible/vulgata/vetus-testamentum/20-job/" class="breadcrumb-item">Job</a>
  
</nav>


<h1>Caput 36</h1>

<div class="content">
<article>
<p>1 Addens quoque Eliu, haec locutus est:</p>
<p>2 Sustine me paululum, et indicabo tibi: adhuc enim habeo quod pro Deo loquar.</p>
<p>3 Repetam scientiam meam a principio, et operatorem meum probabo iustum.</p>
<p>4 Vere enim absque mendacio sermones mei, et perfecta scientia probabitur tibi.</p>
<p>5 Deus potentes non abiicit, cum et ipse sit potens.</p>
<p>6 Sed non salvat impios, et iudicium pauperibus tribuit.</p>
<p>7 Non auferet a iusto oculos suos, et reges in solio collocat in perpetuum, et illi eriguntur.</p>
<p>8 Et si fuerint in catenis, et vinciantur funibus paupertatis.</p>
<p>9 Indicabit eis opera eorum, et scelera eorum, quia violenti fuerunt.</p>
<p>10 Revelabit quoque aurem eorum, ut corripiat: et loquetur, ut revertantur ab iniquitate.</p>
<p>11 Si audierint et observaverint, complebunt dies suos in bono, et annos suos in gloria:</p>
<p>12 Si autem non audierint, transibunt per gladium, et consumentur in stultitia.</p>
<p>13 Simulatores et callidi provocant iram Dei, neque clamabunt cum vincti fuerint.</p>
<p>14 Morietur in tempestate anima eorum, et vita eorum inter effeminatos.</p>
<p>15 Eripiet de angustia sua pauperem, et revelabit in tribulatione aurem eius.</p>
<p>16 Igitur salvabit te de ore angusto latissime, et non habente fundamentum subter se: requies autem mensae tuae erit plena pinguedine.</p>
<p>17 Causa tua quasi impii iudicata est, causam iudiciumque recipies.</p>
<p>18 Non te ergo superet ira, ut aliquem opprimas: nec multitudo donorum inclinet te.</p>
<p>19 Depone magnitudinem tuam absque tribulatione, et omnes robustos fortitudine.</p>
<p>20 Ne protrahas noctem, ut ascendant populi pro eis.</p>
<p>21 Cave ne declines ad iniquitatem: hanc enim coepisti sequi post miseriam.</p>
<p>22 Ecce, Deus excelsus in fortitudine sua, et nullus ei similis in legislatoribus.</p>
<p>23 Quis poterit scrutari vias eius? aut quis potest ei dicere: Operatus es iniquitatem?</p>
<p>24 Memento quod ignores opus eius, de quo cecinerunt viri.</p>
<p>25 Omnes homines vident eum, unusquisque intuetur procul.</p>
<p>26 Ecce, Deus magnus vincens scientiam nostram: numerus annorum eius inaestimabilis.</p>
<p>27 Qui aufert stillas pluviae, et effundit imbres ad instar gurgitum.</p>
<p>28 Qui de nubibus fluunt, quae praetexunt cuncta desuper.</p>
<p>29 Si voluerit extendere nubes quasi tentorium suum.</p>
<p>30 Et fulgurare lumine suo desuper, cardines quoque maris operiet.</p>
<p>31 Per haec enim iudicat populos, et dat escas multis mortalibus.</p>
<p>32 In manibus abscondit lucem, et praecepit ei ut rursus adveniat.</p>
<p>33 Annunciat de ea amico suo, quod possessio eius sit, et ad eam possit ascendere.</p>


</article>
</div>



<footer>
<p>
Les références dans les notes de bas de page sont généralement données sous forme condensée. Les références complètes se trouvent <a href='/references'>ICI</a>.
</p>

</footer>

</main>

<script>
if (window.netlifyIdentity) {
window.netlifyIdentity.on("init", (user) => {
if (!user) {
window.netlifyIdentity.on("login", () => {
document.location.href = "/admin/";
});
}
});
}
</script>

</body>
</html>
