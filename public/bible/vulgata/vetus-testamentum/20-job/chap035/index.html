
<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title></title>
<link rel="icon" type="image/png" href="/images/favicon.png" />
<link rel="canonical" href="/bible/vulgata/vetus-testamentum/20-job/chap035/" />




  <link rel="stylesheet" href="/css/form.css">

  <link rel="stylesheet" href="/css/home.css">

  <link rel="stylesheet" href="/css/nav.css">

  <link rel="stylesheet" href="/css/pagination.css">

  <link rel="stylesheet" href="/css/pdf.css">

  <link rel="stylesheet" href="/css/postnav.css">

  <link rel="stylesheet" href="/css/style.css">





  <script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>
<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	
<nav class="navbar">

<div class="logo">
<a href="https://eens.netlify.app">
(&tau;) Extra Ecclesiam Nulla Salus
</a>
</div>

<div class="banner">
<img src="/images/banner.png"/>
</div>

  <div class="hamburger">
    <div class="line"></div>
    <div class="line"></div>
    <div class="line"></div>
  </div>

  <ul class="nav-links">
    
    
       
        <li>
          <a href="/" class="">
            <i class="fas fa-home"></i>
            
          </a>
        </li>
      
    
       
        <li>
          <a href="/bible" class="">
            
            Bible
          </a>
        </li>
      
    
       
        <li>
          <a href="/doctrine" class="">
            
            Doctrine
          </a>
        </li>
      
    
       
        <li>
          <a href="/spiritualite" class="">
            
            Spirtualité
          </a>
        </li>
      
    
       
        <li>
          <a href="/apologetique" class="">
            
            Apologétique
          </a>
        </li>
      
    
       
        <li>
          <a href="/contact" class="">
            
            Contact
          </a>
        </li>
      
    
       
        <li>
          <a href="/a-propos" class="">
            
            À propos
          </a>
        </li>
      
    
       
        <li class="dropdown">
          <a href="" class="">
            <i class='fas fa-globe'></i>
            LANG
          </a>
          <ul class="dropdown-menu">
            
              <li>
                <a href="https://eens-en.netlify.app" class="">
                  English
                </a>
              </li>
            
              <li>
                <a href="https://eens-it.netlify.app" class="">
                  Italiano
                </a>
              </li>
            
          </ul>
        </li>
      
    
  </ul>
  
</nav>





<nav class="breadcrumb">
<ol>





   

   
      <a href="/bible/">
      <li>
      
         Bible
      
      </a>
      </li>
   

   
      <a href="/bible/vulgata/">
      <li>
      
         Vulgata
      
      </a>
      </li>
   

   
      <a href="/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/bible/vulgata/vetus-testamentum/20-job/">
      <li>
      
         20 job
      
      </a>
      </li>
   

   
      <a href="/bible/vulgata/vetus-testamentum/20-job/chap035/">
      <li>
      
         Chap035
      
      </a>
      </li>
   

   


</ol>
</nav>


<h1>Caput 35</h1>

<div class="content">
<article>
<p>1 Igitur Eliu haec rursum locutus est:</p>
<p>2 Numquid aequa tibi videtur tua cogitatio, ut diceres: Iustior sum Deo?</p>
<p>3 Dixisti enim: Non tibi placet quod rectum est: vel quid tibi proderit, si ego peccavero?</p>
<p>4 Itaque ego respondebo sermonibus tuis, et amicis tuis tecum.</p>
<p>5 Suspice caelum et intuere, et contemplare aethera quod altior te sit.</p>
<p>6 Si peccaveris, quid ei nocebis? et si multiplicatae fuerint iniquitates tuae, quid facies contra eum?</p>
<p>7 Porro si iuste egeris, quid donabis ei, aut quid de manu tua accipiet?</p>
<p>8 Homini, qui similis tui est, nocebit impietas tua: et filium hominis adiuvabit iustitia tua.</p>
<p>9 Propter multitudinem calumniatorum clamabunt: et eiulabunt propter vim brachii tyrannorum.</p>
<p>10 Et non dixit: Ubi est Deus, qui fecit me, qui dedit carmina in nocte,</p>
<p>11 Qui docet nos super iumenta terrae, et super volucres caeli erudit nos.</p>
<p>12 Ibi clamabunt, et non exaudiet, propter superbiam malorum.</p>
<p>13 Non ergo frustra audiet Deus, et Omnipotens causas singulorum intuebitur.</p>
<p>14 Etiam cum dixeris: Non considerat: iudicare coram illo, et expecta eum.</p>
<p>15 Nunc enim non infert furorem suum, nec ulciscitur scelus valde.</p>
<p>16 Ergo Iob frustra aperit os suum, et absque scientia verba multiplicat.</p>

</article>
</div>


</main>

<footer>


	<p>
Les références dans les notes de bas de page sont généralement données sous forme condensée. Les références complètes se trouvent <a href='/references'>ICI</a>.
</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
