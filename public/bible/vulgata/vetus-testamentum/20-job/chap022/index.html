<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesiam Nulla Salus</title>
<link rel="icon" type="image/png" href="/images/favicon.png" />
<link rel="canonical" href="http://localhost:1313/bible/vulgata/vetus-testamentum/20-job/chap022/" />



<link rel="stylesheet" href="/css/style.css">




  
    <link rel="stylesheet" href="/css/form.css">
  

  
    <link rel="stylesheet" href="/css/header.css">
  

  
    <link rel="stylesheet" href="/css/index.css">
  

  
    <link rel="stylesheet" href="/css/pagination.css">
  

  
    <link rel="stylesheet" href="/css/postnav.css">
  

  
    <link rel="stylesheet" href="/css/share.css">
  

  
    <link rel="stylesheet" href="/css/style.css">
  





  <script src="/js/header.js" defer></script>



<script src="https://identity.netlify.com/v1/netlify-identity-widget.js"></script>
<link rel="stylesheet" href="https://cdnjs.cloudflare.com/ajax/libs/font-awesome/6.7.1/css/all.min.css" integrity="sha512-5Hs3dF2AEPkpNAR7UiOHba+lRSJNeM2ECkwxUIxC1Q/FLycGTbNapWXB4tP889k5T5Ju8fs4b1P5z/iB4nMfSQ==" crossorigin="anonymous" referrerpolicy="no-referrer" />



<meta name="twitter:card" content="http://localhost:1313/" />
<meta name="twitter:site" content="@BroMatthewCap" />
<meta name="twitter:creator" content="@BroMatthewCap" />
<meta name="twitter:title" content="Caput 22" />
<meta name="twitter:description" content="1 Respondens autem Eliphaz Themanites, dixit:
2 Numquid Deo potest comparari homo, etiam cum perfectae fuerit scientiae?
3 Qui prodest Deo si iustus fueris? aut quid ei confers si immaculata fuerit via tua?
4 Numquid timens arguet te, et veniet tecum in iudicium,
5 Et non propter malitiam tuam plurimam, et infinitas iniquitates tuas?
6 Abstulisti enim pignus fratrum tuorum sine causa, et nudos spoliasti vestibus.
7 Aquam lasso non dedisti, et esurienti subtraxisti panem." />
<meta name="twitter:image" content="http://localhost:1313/" />

</head>

<body>

<header>
<header>
<div class="container">
<div class="header-content">
<div class="site-title">
  <a href="/">
     <img src="/images/tau.png">
     <span>Extra Ecclesiam Nulla Salus</span>
  </a>
</div>
<nav>
  <div class="hamburger">
    <span></span>
    <span></span>
    <span></span>
  </div>
  <ul class="nav-menu">
    
      <li>
        <a href="/" >Accueil</a>
      </li>
    
      <li>
        <a href="/contact" >Contact</a>
      </li>
    
      <li>
        <a href="/a-propos" >À propos</a>
      </li>
    
      <li>
        <a href="https://eens-en.netlify.app" target="_blank">English</a>
      </li>
    
      <li>
        <a href="https://eens-it.netlify.app" target="_blank">Italiano</a>
      </li>
    
      <li>
        <a href="https://www.youtube.com/@bro_matthieu" target="_blank"><i class='fab fa-youtube'></i> </a>
      </li>
    
      <li>
        <a href="https://x.com/BroMatthewCap" target="_blank"><i class="fab fa-x-twitter"></i></a>
      </li>
    
  </ul>
</nav>
</div>
</div>
</header>

</header>

<main>



<div class="content">
<nav class="breadcrumb-nav">
  
  
  
    
  
    
  
    
  
    
  
    
  

  
    
    <a href="/" class="breadcrumb-item"></a>
  
     / 
    <a href="/bible/" class="breadcrumb-item">Bible</a>
  
     / 
    <a href="/bible/vulgata/" class="breadcrumb-item">Biblia Vulgata</a>
  
     / 
    <a href="/bible/vulgata/vetus-testamentum/" class="breadcrumb-item">Vetus Testamentum</a>
  
     / 
    <a href="/bible/vulgata/vetus-testamentum/20-job/" class="breadcrumb-item">Job</a>
  
</nav>

<h1>Caput 22</h1>

<div class="share">

<a href="http://twitter.com/share?url=http%2f%2flocalhost1313%2fbible%2fvulgata%2fvetus-testamentum%2f20-job%2fchap022%2f" class="twitter" aria-label="Share on Twitter">Partager sur <i class="fab fa-x-twitter"></i></a>

</div>


<article>
<p>1 Respondens autem Eliphaz Themanites, dixit:</p>
<p>2 Numquid Deo potest comparari homo, etiam cum perfectae fuerit scientiae?</p>
<p>3 Qui prodest Deo si iustus fueris? aut quid ei confers si immaculata fuerit via tua?</p>
<p>4 Numquid timens arguet te, et veniet tecum in iudicium,</p>
<p>5 Et non propter malitiam tuam plurimam, et infinitas iniquitates tuas?</p>
<p>6 Abstulisti enim pignus fratrum tuorum sine causa, et nudos spoliasti vestibus.</p>
<p>7 Aquam lasso non dedisti, et esurienti subtraxisti panem.</p>
<p>8 In fortitudine brachii tui possidebas terram, et potentissimus obtinebas eam.</p>
<p>9 Viduas dimisisti vacuas, et lacertos pupillorum comminuisti.</p>
<p>10 Propterea circumdatus es laqueis, et conturbat te formido subita.</p>
<p>11 Et putabas te tenebras non visurum, et impetu aquarum inundantium non oppressum iri?</p>
<p>12 An non cogitas quod Deus excelsior caelo sit, et super stellarum verticem sublimetur?</p>
<p>13 Et dicis: Quid enim novit Deus? et quasi per caliginem iudicat.</p>
<p>14 Nubes latibulum eius, nec nostra considerat, et circa cardines caeli perambulat.</p>
<p>15 Numquid semitam saeculorum custodire cupis, quam calcaverunt viri iniqui?</p>
<p>16 Qui sublati sunt ante tempus suum, et fluvius subvertit fundamentum eorum:</p>
<p>17 Qui dicebant Deo: Recede a nobis: et quasi nihil posset facere Omnipotens, aestimabant eum:</p>
<p>18 Cum ille implesset domos eorum bonis, quorum sententia procul sit a me.</p>
<p>19 Videbunt iusti, et laetabuntur, et innocens subsannabit eos.</p>
<p>20 Nonne succisa est erectio eorum, et reliquias eorum devoravit ignis?</p>
<p>21 Acquiesce igitur ei, et habeto pacem: et per haec habebis fructus optimos.</p>
<p>22 Suscipe ex ore illius legem, et pone sermones eius in corde tuo.</p>
<p>23 Si reversus fueris ad Omnipotentem, aedificaberis, et longe facies iniquitatem a tabernaculo tuo.</p>
<p>24 Dabit pro terra silicem, et pro silice torrentes aureos.</p>
<p>25 Eritque Omnipotens contra hostes tuos, et argentum coacervabitur tibi.</p>
<p>26 Tunc super Omnipotentem deliciis afflues, et elevabis ad Deum faciem tuam.</p>
<p>27 Rogabis eum, et exaudiet te, et vota tua reddes.</p>
<p>28 Decernes rem, et veniet tibi, et in viis tuis splendebit lumen.</p>
<p>29 Qui enim humiliatus fuerit, erit in gloria: et qui inclinaverit oculos, ipse salvabitur.</p>
<p>30 Salvabitur innocens, salvabitur autem in munditia manuum suarum.</p>

</article>

<footer>
<p>
Les références dans les notes de bas de page sont généralement données sous forme condensée. Les références complètes se trouvent <a href='/references'>ICI</a>.
</p>

</footer>

</div>



<footer>
</footer>

</main>

<script>
if (window.netlifyIdentity) {
window.netlifyIdentity.on("init", (user) => {
if (!user) {
window.netlifyIdentity.on("login", () => {
document.location.href = "/admin/";
});
}
});
}
</script>

</body>
</html>
