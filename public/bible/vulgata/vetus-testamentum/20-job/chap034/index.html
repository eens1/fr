<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesiam Nulla Salus</title>
<link rel="icon" type="image/png" href="/images/favicon.png" />

<link rel="canonical" href="http://localhost:1313/bible/vulgata/vetus-testamentum/20-job/chap034/" />

<link href="/pagefind/pagefind-ui.css" rel="stylesheet">
<script src="/pagefind/pagefind-ui.js"></script>



<link rel="stylesheet" href="/css/style.css">




  
    <link rel="stylesheet" href="/css/form.css">
  

  
    <link rel="stylesheet" href="/css/header.css">
  

  
    <link rel="stylesheet" href="/css/index.css">
  

  
    <link rel="stylesheet" href="/css/pagefind.css">
  

  
    <link rel="stylesheet" href="/css/pagination.css">
  

  
    <link rel="stylesheet" href="/css/postnav.css">
  

  
    <link rel="stylesheet" href="/css/share.css">
  

  
    <link rel="stylesheet" href="/css/style.css">
  





  <script src="/js/header.js" defer></script>



<script src="https://identity.netlify.com/v1/netlify-identity-widget.js"></script>
<link rel="stylesheet" href="https://cdnjs.cloudflare.com/ajax/libs/font-awesome/6.7.1/css/all.min.css" integrity="sha512-5Hs3dF2AEPkpNAR7UiOHba+lRSJNeM2ECkwxUIxC1Q/FLycGTbNapWXB4tP889k5T5Ju8fs4b1P5z/iB4nMfSQ==" crossorigin="anonymous" referrerpolicy="no-referrer" />

<meta name="twitter:card" content="http://localhost:1313/" />
<meta name="twitter:site" content="@BroMatthewCap" />
<meta name="twitter:creator" content="@BroMatthewCap" />
<meta name="twitter:title" content="Caput 34" />
<meta name="twitter:description" content="1 Pronuntians itaque Eliu, etiam haec locutus est:
2 Audite sapientes verba mea, et eruditi auscultate me:
3 Auris enim verba probat, et guttur escas gustu diiudicat.
4 Iudicium eligamus nobis, et inter nos videamus quid sit melius.
5 Quia dixit Iob: Iustus sum, et Deus subvertit iudicium meum.
6 In iudicando enim me, mendacium est: violenta sagitta mea absque ullo peccato.
7 Quis est vir ut est Iob, qui bibit subsannationem quasi aquam:" />
<meta name="twitter:image" content="http://localhost:1313/" />


</head>

<body>

<header>
<header>
<div class="container">
<div class="header-content">
<div class="site-title">
  <a href="/">
     <img src="/images/tau.png">
     <span>Extra Ecclesiam Nulla Salus</span>
  </a>
</div>
<nav>
  <div class="hamburger">
    <span></span>
    <span></span>
    <span></span>
  </div>
  <ul class="nav-menu">
    
      <li>
        <a href="/" >Accueil</a>
      </li>
    
      <li>
        <a href="/contact" >Contact</a>
      </li>
    
      <li>
        <a href="/a-propos" >À propos</a>
      </li>
    
      <li>
        <a href="https://eens-en.netlify.app" target="_blank">English</a>
      </li>
    
      <li>
        <a href="https://eens-it.netlify.app" target="_blank">Italiano</a>
      </li>
    
      <li>
        <a href="https://x.com/BroMatthewOFMC" target="_blank"><i class="fab fa-x-twitter"></i></a>
      </li>
    
  </ul>
</nav>
</div>
</div>
</header>

</header>

<main>

<div id="search"></div>
<script>
    window.addEventListener('DOMContentLoaded', (event) => {
        new PagefindUI({ element: "#search", showSubResults: true });
    });
</script>



<div class="content">
<nav class="breadcrumb-nav">
  
  
  
    
  
    
  
    
  
    
  
    
  

  
    
    <a href="/" class="breadcrumb-item"></a>
  
     / 
    <a href="/bible/" class="breadcrumb-item">Bible</a>
  
     / 
    <a href="/bible/vulgata/" class="breadcrumb-item">Biblia Vulgata</a>
  
     / 
    <a href="/bible/vulgata/vetus-testamentum/" class="breadcrumb-item">Vetus Testamentum</a>
  
     / 
    <a href="/bible/vulgata/vetus-testamentum/20-job/" class="breadcrumb-item">Job</a>
  
</nav>

<h1>Caput 34</h1>


<div class="share">
<a href="http://twitter.com/share?url=http%2f%2flocalhost1313%2fbible%2fvulgata%2fvetus-testamentum%2f20-job%2fchap034%2f" class="twitter" aria-label="Share on Twitter">Partager sur <i class="fab fa-x-twitter"></i></a>
</div>



<article>
<p>1 Pronuntians itaque Eliu, etiam haec locutus est:</p>
<p>2 Audite sapientes verba mea, et eruditi auscultate me:</p>
<p>3 Auris enim verba probat, et guttur escas gustu diiudicat.</p>
<p>4 Iudicium eligamus nobis, et inter nos videamus quid sit melius.</p>
<p>5 Quia dixit Iob: Iustus sum, et Deus subvertit iudicium meum.</p>
<p>6 In iudicando enim me, mendacium est: violenta sagitta mea absque ullo peccato.</p>
<p>7 Quis est vir ut est Iob, qui bibit subsannationem quasi aquam:</p>
<p>8 Qui graditur cum operantibus iniquitatem, et ambulat cum viris impiis?</p>
<p>9 Dixit enim: Non placebit vir Deo, etiam si cucurrerit cum eo.</p>
<p>10 Ideo viri cordati audite me, absit a Deo impietas, et ab Omnipotente iniquitas.</p>
<p>11 Opus enim hominis reddet ei, et iuxta vias singulorum restituet eis.</p>
<p>12 Vere enim Deus non condemnabit frustra, nec Omnipotens subvertet iudicium.</p>
<p>13 Quem constituit alium super terram? aut quem posuit super orbem, quem fabricatus est?</p>
<p>14 Si direxerit ad eum cor suum, spiritum illius et flatum ad se trahet.</p>
<p>15 Deficiet omnis caro simul, et homo in cinerem revertetur.</p>
<p>16 Si habes ergo intellectum, audi quod dicitur, et ausculta vocem eloquii mei.</p>
<p>17 Numquid qui non amat iudicium, sanari potest? et quomodo tu eum, qui iustus est, in tantum condemnas?</p>
<p>18 Qui dicit regi, apostata: qui vocat duces impios:</p>
<p>19 Qui non accipit personas principum: nec cognovit tyrannum, cum disceptaret contra pauperum: opus enim manuum eius sunt universi.</p>
<p>20 Subito morientur, et in media nocte turbabuntur populi, et pertransibunt, et auferent violentum absque manu.</p>
<p>21 Oculi enim eius super vias hominum, et omnes gressus eorum considerat.</p>
<p>22 Non sunt tenebrae, et non est umbra mortis, ut abscondantur ibi qui operantur iniquitatem.</p>
<p>23 Neque enim ultra in hominis potestate est, ut veniat ad Deum in iudicium.</p>
<p>24 Conteret multos, et innumerabiles, et stare faciet alios pro eis.</p>
<p>25 Novit enim opera eorum: et idcirco inducet noctem, et conterentur.</p>
<p>26 Quasi impios percussit eos in loco videntium.</p>
<p>27 Qui quasi de industria recesserunt ab eo, et omnes vias eius intelligere noluerunt:</p>
<p>28 Ut pervenire facerent ad eum clamorem egeni, et audiret vocem pauperum.</p>
<p>29 Ipso enim concedente pacem, quis est qui condemnet? ex quo absconderit vultum, quis est qui contempletur eum et super gentes et super omnes homines?</p>
<p>30 Qui regnare facit hominem hypocritam propter peccata populi.</p>
<p>31 Quia ergo ego locutus sum ad Deum, te quoque non prohibebo.</p>
<p>32 Si erravi, tu doce me: si iniquitatem locutus sum, ultra non addam.</p>
<p>33 Numquid a te Deus expetit eam, quia displicuit tibi? tu enim coepisti loqui, et non ego: quod si quid nosti melius, loquere.</p>
<p>34 Viri intelligentes loquantur mihi, et vir sapiens audiat me.</p>
<p>35 Iob autem stulte locutus est, et verba illius non sonant disciplinam.</p>
<p>36 Pater mi, probetur Iob usque ad finem: ne desinas ab homine iniquitatis.</p>
<p>37 Quia addit super peccata sua blasphemiam, inter nos interim constringatur: et tunc ad iudicium provocet sermonibus suis Deum.</p>

</article>

<footer>

<p>
Les références dans les notes de bas de page sont généralement données sous forme condensée. Les références complètes se trouvent <a href='/references'>ICI</a>.
</p>


</footer>

</div>



<footer>
</footer>

</main>

<script>
if (window.netlifyIdentity) {
window.netlifyIdentity.on("init", (user) => {
if (!user) {
window.netlifyIdentity.on("login", () => {
document.location.href = "/admin/";
});
}
});
}
</script>

</body>
</html>
