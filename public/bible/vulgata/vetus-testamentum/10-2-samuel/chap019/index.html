<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesiam Nulla Salus</title>
<link rel="icon" type="image/png" href="/images/favicon.png" />
<link rel="canonical" href="https://eens-fr.netlify.app/bible/vulgata/vetus-testamentum/10-2-samuel/chap019/" />



<link rel="stylesheet" href="/css/style.css">




  
    <link rel="stylesheet" href="/css/form.css">
  

  
    <link rel="stylesheet" href="/css/header.css">
  

  
    <link rel="stylesheet" href="/css/index.css">
  

  
    <link rel="stylesheet" href="/css/pagination.css">
  

  
    <link rel="stylesheet" href="/css/postnav.css">
  

  
    <link rel="stylesheet" href="/css/share.css">
  

  
    <link rel="stylesheet" href="/css/style.css">
  





  <script src="/js/header.js" defer></script>

  <script src="/js/search.js" defer></script>



<script src="https://identity.netlify.com/v1/netlify-identity-widget.js"></script>
<link rel="stylesheet" href="https://cdnjs.cloudflare.com/ajax/libs/font-awesome/6.7.1/css/all.min.css" integrity="sha512-5Hs3dF2AEPkpNAR7UiOHba+lRSJNeM2ECkwxUIxC1Q/FLycGTbNapWXB4tP889k5T5Ju8fs4b1P5z/iB4nMfSQ==" crossorigin="anonymous" referrerpolicy="no-referrer" />

<meta name="twitter:card" content="https://eens-fr.netlify.app/" />
<meta name="twitter:site" content="@BroMatthewCap" />
<meta name="twitter:creator" content="@BroMatthewCap" />
<meta name="twitter:title" content="Caput 19" />
<meta name="twitter:description" content="1 Nunciatum est autem Ioab quod rex fleret et lugeret filium suum:
2 et versa est victoria in luctum in die illa omni populo: audivit enim populus in die illa dici: Dolet rex super filio suo.
3 Et declinavit populus in die illa ingredi civitatem, quomodo declinare solet populus versus et fugiens de praelio.
4 Porro rex operuit caput suum, et clamabat voce magna: Fili mi Absalom, Absalom fili mi, fili mi." />
<meta name="twitter:image" content="https://eens-fr.netlify.app/" />


</head>

<body>

<header>
<header>
<div class="container">
<div class="header-content">
<div class="site-title">
  <a href="/">
     <img src="/images/tau.png">
     <span>Extra Ecclesiam Nulla Salus</span>
  </a>
</div>
<nav>
  <div class="hamburger">
    <span></span>
    <span></span>
    <span></span>
  </div>
  <ul class="nav-menu">
    
      <li>
        <a href="/" >Accueil</a>
      </li>
    
      <li>
        <a href="/contact" >Contact</a>
      </li>
    
      <li>
        <a href="/a-propos" >À propos</a>
      </li>
    
      <li>
        <a href="https://eens-en.netlify.app" target="_blank">English</a>
      </li>
    
      <li>
        <a href="https://eens-it.netlify.app" target="_blank">Italiano</a>
      </li>
    
      <li>
        <a href="https://www.youtube.com/@bro_matthieu" target="_blank"><i class='fab fa-youtube'></i> </a>
      </li>
    
      <li>
        <a href="https://x.com/BroMatthewOFMC" target="_blank"><i class="fab fa-x-twitter"></i></a>
      </li>
    
  </ul>
</nav>
</div>
</div>
</header>

</header>

<main>



<div class="content">
<nav class="breadcrumb-nav">
  
  
  
    
  
    
  
    
  
    
  
    
  

  
    
    <a href="/" class="breadcrumb-item"></a>
  
     / 
    <a href="/bible/" class="breadcrumb-item">Bible</a>
  
     / 
    <a href="/bible/vulgata/" class="breadcrumb-item">Biblia Vulgata</a>
  
     / 
    <a href="/bible/vulgata/vetus-testamentum/" class="breadcrumb-item">Vetus Testamentum</a>
  
     / 
    <a href="/bible/vulgata/vetus-testamentum/10-2-samuel/" class="breadcrumb-item">2 Samuel</a>
  
</nav>

<h1>Caput 19</h1>

<div class="share">

<a href="http://twitter.com/share?url=https%2f%2feens-fr.netlify.app%2fbible%2fvulgata%2fvetus-testamentum%2f10-2-samuel%2fchap019%2f" class="twitter" aria-label="Share on Twitter">Partager sur <i class="fab fa-x-twitter"></i></a>

</div>


<article>
<p>1 Nunciatum est autem Ioab quod rex fleret et lugeret filium suum:</p>
<p>2 et versa est victoria in luctum in die illa omni populo: audivit enim populus in die illa dici: Dolet rex super filio suo.</p>
<p>3 Et declinavit populus in die illa ingredi civitatem, quomodo declinare solet populus versus et fugiens de praelio.</p>
<p>4 Porro rex operuit caput suum, et clamabat voce magna: Fili mi Absalom, Absalom fili mi, fili mi.</p>
<p>5 Ingressus ergo Ioab ad regem in domum, dixit: Confudisti hodie vultus omnium servorum tuorum, qui salvam fecerunt animam tuam, et animam filiorum tuorum, et filiarum tuarum, et animam uxorum tuarum, et animam concubinarum tuarum.</p>
<p>6 Diligis odientes te, et odio habes diligentes te: et ostendisti hodie quia non curas de ducibus tuis, et de servis tuis: et vere cognovi modo, quia si Absalom viveret, et omnes nos occubuissemus, tunc placeret tibi.</p>
<p>7 Nunc igitur surge, et procede, et alloquens satisfac servis tuis: iuro enim tibi per Dominum, quod si non exieris, ne unus quidem remansurus sit tecum nocte hac: et peius erit hoc tibi, quam omnia mala, quae venerunt super te ab adolescentia tua usque in praesens.</p>
<p>8 Surrexit ergo rex et sedit in porta: et omni populo nunciatum est quod rex sederet in porta: venitque universa multitudo coram rege: Israel autem fugit in tabernacula sua.</p>
<p>9 Omnis quoque populus certabat in cunctis tribubus Israel, dicens: Rex liberavit nos de manu inimicorum nostrorum, ipse salvavit nos de manu Philisthinorum: et nunc fugit de terra propter Absalom.</p>
<p>10 Absalom autem, quem unximus super nos, mortuus est in bello: usquequo siletis, et non reducitis regem?</p>
<p>11 Rex vero David misit ad Sadoc et Abiathar sacerdotes, dicens: Loquimini ad maiores natu Iuda, dicentes: Cur venitis novissimi ad reducendum regem in domum suam? (Sermo autem omnis Israel pervenerat ad regem in domo eius.)</p>
<p>12 Fratres mei vos, os meum, et caro mea vos, quare novissimi reducitis regem?</p>
<p>13 Et Amasae dicite: Nonne os meum, et caro mea es? Haec faciat mihi Deus, et haec addat, si non magister militiae fueris coram me omni tempore pro Ioab.</p>
<p>14 Et inclinavit cor omnium virorum Iuda, quasi viri unius: miseruntque ad regem, dicentes: Revertere tu, et omnes servi tui.</p>
<p>15 Et reversus est rex: et venit usque ad Iordanem, et omnis Iuda venit usque in Galgalam ut occurreret regi, et traduceret eum Iordanem.</p>
<p>16 Festinavit autem Semei filius Gera filii Iemini de Bahurim, et descendit cum viris Iuda in occursum regis David</p>
<p>17 cum mille viris de Beniamin, et Siba puer de domo Saul: et quindecim filii eius, ac viginti servi erant cum eo: et irrumpentes Iordanem, ante regem</p>
<p>18 transierunt vada, ut traducerent domum regis, et facerent iuxta iussionem eius: Semei autem filius Gera prostratus coram rege, cum iam transisset Iordanem,</p>
<p>19 dixit ad eum: Ne reputes mihi domine mi iniquitatem, neque memineris iniuriarum servi tui in die qua egressus es domine mi rex de Ierusalem, neque ponas rex in corde tuo.</p>
<p>20 Agnosco enim servus tuus peccatum meum: et idcirco hodie primus veni de omni domo Ioseph, descendique in occursum domini mei regis.</p>
<p>21 Respondens vero Abisai filius Sarviae, dixit: Numquid pro his verbis non occidetur Semei, quia maledixit christo Domini?</p>
<p>22 Et ait David: Quid mihi, et vobis filii Sarviae? cur efficimini mihi hodie in satan? ergone hodie interficietur vir in Israel? an ignoro hodie me factum regem super Israel?</p>
<p>23 Et ait rex Semei: Non morieris. Iuravitque ei.</p>
<p>24 Miphiboseth quoque filius Saul descendit in occursum regis illotis pedibus, et intonsa barba: vestesque suas non laverat a die qua egressus fuerat rex, usque ad diem reversionis eius in pace.</p>
<p>25 Cumque Ierusalem occurrisset regi, dixit ei rex: Quare non venisti mecum Miphiboseth?</p>
<p>26 Et respondens ait: Domine mi rex, servus meus contempsit me: dixique ei ego famulus tuus ut sterneret mihi asinum, et ascendens abirem cum rege: claudus enim sum servus tuus.</p>
<p>27 Insuper et accusavit me servum tuum ad te dominum meum regem: tu autem domine mi rex, sicut angelus Dei es, fac quod placitum est tibi.</p>
<p>28 Neque enim fuit domus patris mei, nisi morti obnoxia domino meo regi: tu autem posuisti me servum tuum inter convivas mensae tuae: quid ergo habeo iustae querelae? aut quid possum ultra vociferari ad regem?</p>
<p>29 Ait ergo ei rex: Quid ultra loqueris? fixum est quod locutus sum: tu, et Siba dividite possessiones.</p>
<p>30 Responditque Miphiboseth regi: Etiam cuncta accipiat, postquam reversus est dominus meus rex pacifice in domum suam.</p>
<p>31 Berzellai quoque Galaadites, descendens de Rogelim, traduxit regem Iordanem, paratus etiam ultra fluvium prosequi eum.</p>
<p>32 Erat autem Berzellai Galaadites senex valde, id est octogenarius, et ipse praebuit alimenta regi, cum moraretur in Castris: fuit quippe vir dives nimis.</p>
<p>33 Dixit itaque rex ad Berzellai: Veni mecum, ut requiescas securus mecum in Ierusalem.</p>
<p>34 Et ait Berzellai ad regem: Quot sunt dies annorum vitae meae, ut ascendam cum rege in Ierusalem?</p>
<p>35 Octogenarius sum hodie: numquid vigent sensus mei ad discernendum suave, aut amarum? aut delectare potest servum tuum cibus et potus? vel audire possum ultra vocem cantorum, atque cantatricum? quare servus tuus sit oneri domino meo regi?</p>
<p>36 Paululum procedam famulus tuus ab Iordane tecum: non indigeo hac vicissitudine,</p>
<p>37 sed obsecro ut revertar servus tuus, et moriar in civitate mea, et sepeliar iuxta sepulchrum patris mei, et matris meae. Est autem servus tuus Chamaam, ipse vadat tecum, domine mi rex, et fac ei quidquid tibi bonum videtur.</p>
<p>38 Dixit itaque ei rex: Mecum transeat Chamaam, et ego faciam ei quidquid tibi placuerit, et omne, quod petieris a me, impetrabis.</p>
<p>39 Cumque transisset universus populus et rex Iordanem, osculatus est rex Berzellai, et benedixit ei: et ille reversus est in locum suum.</p>
<p>40 Transivit ergo rex in Galgalam, et Chamaam cum eo. omnis autem populus Iuda traduxerat regem, et media tantum pars adfuerat de populo Israel.</p>
<p>41 Itaque omnes viri Israel concurrentes ad regem dixerunt ei: Quare te furati sunt fratres nostri viri Iuda, et traduxerunt regem et domum eius Iordanem, omnesque viros David cum eo?</p>
<p>42 Et respondit omnis vir Iuda ad viros Israel: Quia mihi propior est rex: cur irasceris super hac re? numquid comedimus aliquid ex rege, aut munera nobis data sunt?</p>
<p>43 Et respondit vir Israel ad viros Iuda, et ait: Decem partibus maior ego sum apud regem, magisque ad me pertinet David quam ad te: cur fecisti mihi iniuriam, et non mihi nunciatum est priori, ut reducerem regem meum? Durius autem responderunt viri Iuda viris Israel.</p>

</article>

<footer>
<p>
Les références dans les notes de bas de page sont généralement données sous forme condensée. Les références complètes se trouvent <a href='/references'>ICI</a>.
</p>

</footer>

</div>



<footer>
</footer>

</main>

<script>
if (window.netlifyIdentity) {
window.netlifyIdentity.on("init", (user) => {
if (!user) {
window.netlifyIdentity.on("login", () => {
document.location.href = "/admin/";
});
}
});
}
</script>

</body>
</html>
