<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesiam Nulla Salus</title>
<link rel="icon" type="image/png" href="/images/favicon.png" />
<link rel="canonical" href="https://eens-fr.netlify.app/bible/vulgata/vetus-testamentum/21-psalmi/chap106/" />



<link rel="stylesheet" href="/css/style.css">




  
    <link rel="stylesheet" href="/css/form.css">
  

  
    <link rel="stylesheet" href="/css/header.css">
  

  
    <link rel="stylesheet" href="/css/home.css">
  

  
    <link rel="stylesheet" href="/css/pagination.css">
  

  
    <link rel="stylesheet" href="/css/postnav.css">
  

  
    <link rel="stylesheet" href="/css/style.css">
  





  <script src="/js/header.js" defer></script>



<script src="https://identity.netlify.com/v1/netlify-identity-widget.js"></script>
<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">



<meta name="twitter:card" content="https://eens-fr.netlify.app/" />
<meta name="twitter:site" content="@BroMatthewCap" />
<meta name="twitter:creator" content="@BroMatthewCap" />
<meta name="twitter:title" content="Caput 106" />
<meta name="twitter:description" content="1 Alleluia. Confitemini Domino quoniam bonus: quoniam in saeculum misericordia eius.
2 Dicant qui redempti sunt a Domino, quos redemit de manu inimici: et de regionibus congregavit eos:
3 A solis ortu, et occasu: ab aquilone, et mari.
4 Erraverunt in solitudine in inaquoso: viam civitatis habitaculi non invenerunt,
5 Esurientes, et sitientes: anima eorum in ipsis defecit.
6 Et clamaverunt ad Dominum cum tribularentur: et de necessitatibus eorum eripuit eos." />
<meta name="twitter:image" content="https://eens-fr.netlify.app/" />

</head>

<body>

<header>
<header>
  <div class="container">
    <div class="header-content">
      <div class="site-title">
        <a href="https://eens-fr.netlify.app/">Extra Ecclesiam Nulla Salus</a>
      </div>
      <nav>
        <div class="hamburger">
          <span></span>
          <span></span>
          <span></span>
        </div>
        <ul class="nav-menu">
          
            <li><a href="/">Accueil</a></li>
          
            <li><a href="/contact">Contact</a></li>
          
            <li><a href="/a-propos">À propos</a></li>
          
            <li><a href="https://eens-en.netlify.app">English</a></li>
          
            <li><a href="https://eens-it.netlify.app">Italiano</a></li>
          
        </ul>
      </nav>
    </div>
  </div>
</header>

</header>

<main>



<nav class="breadcrumb-nav">
  
  
  
    
  
    
  
    
  
    
  
    
  

  
    
    <a href="/" class="breadcrumb-item"></a>
  
     / 
    <a href="/bible/" class="breadcrumb-item">Bible</a>
  
     / 
    <a href="/bible/vulgata/" class="breadcrumb-item">Biblia Vulgata</a>
  
     / 
    <a href="/bible/vulgata/vetus-testamentum/" class="breadcrumb-item">Vetus Testamentum</a>
  
     / 
    <a href="/bible/vulgata/vetus-testamentum/21-psalmi/" class="breadcrumb-item">Psalmi</a>
  
</nav>


<h1>Caput 106</h1>

<div class="content">
<article>
<p>1 Alleluia. Confitemini Domino quoniam bonus: quoniam in saeculum misericordia eius.</p>
<p>2 Dicant qui redempti sunt a Domino, quos redemit de manu inimici: et de regionibus congregavit eos:</p>
<p>3 A solis ortu, et occasu: ab aquilone, et mari.</p>
<p>4 Erraverunt in solitudine in inaquoso: viam civitatis habitaculi non invenerunt,</p>
<p>5 Esurientes, et sitientes: anima eorum in ipsis defecit.</p>
<p>6 Et clamaverunt ad Dominum cum tribularentur: et de necessitatibus eorum eripuit eos.</p>
<p>7 Et deduxit eos in viam rectam: ut irent in civitatem habitationis.</p>
<p>8 Confiteantur Domino misericordiae eius: et mirabilia eius filiis hominum.</p>
<p>9 Quia satiavit animam inanem: et animam esurientem satiavit bonis.</p>
<p>10 Sedentes in tenebris, et umbra mortis: vinctos in mendicitate, et ferro.</p>
<p>11 Quia exacerbaverunt eloquia Dei: et consilium Altissimi irritaverunt.</p>
<p>12 Et humiliatum est in laboribus cor eorum: infirmati sunt, nec fuit qui adiuvaret.</p>
<p>13 Et clamaverunt ad Dominum cum tribularentur: et de necessitatibus eorum liberavit eos.</p>
<p>14 Et eduxit eos de tenebris, et umbra mortis: et vincula eorum dirupit.</p>
<p>15 Confiteantur Domino misericordiae eius: et mirabilia eius filiis hominum.</p>
<p>16 Quia contrivit portas aereas: et vectes ferreos confregit.</p>
<p>17 Suscepit eos de via iniquitatis eorum: propter iniustitias enim suas humiliati sunt.</p>
<p>18 Omnem escam abominata est anima eorum: et appropinquaverunt usque ad portas mortis.</p>
<p>19 Et clamaverunt ad Dominum cum tribularentur: et de necessitatibus eorum liberavit eos.</p>
<p>20 Misit verbum suum, et sanavit eos: et eripuit eos de interitionibus eorum.</p>
<p>21 Confiteantur Domino misericordiae eius: et mirabilia eius filiis hominum.</p>
<p>22 Et sacrificent sacrificium laudis: et annuncient opera eius in exultatione.</p>
<p>23 Qui descendunt mare in navibus, facientes operationem in aquis multis.</p>
<p>24 Ipsi viderunt opera Domini, et mirabilia eius in profundo.</p>
<p>25 Dixit, et stetit spiritus procellae: et exaltati sunt fluctus eius.</p>
<p>26 Ascendunt usque ad caelos, et descendunt usque ad abyssos: anima eorum in malis tabescebat.</p>
<p>27 Turbati sunt, et moti sunt sicut ebrius: et omnis sapientia eorum devorata est.</p>
<p>28 Et clamaverunt ad Dominum cum tribularentur, et de necessitatibus eorum eduxit eos.</p>
<p>29 Et statuit procellam eius in auram: et siluerunt fluctus eius.</p>
<p>30 Et laetati sunt quia siluerunt: et deduxit eos in portum voluntatis eorum.</p>
<p>31 Confiteantur Domino misericordiae eius: et mirabilia eius filiis hominum.</p>
<p>32 Et exaltent eum in ecclesia plebis: et in cathedra seniorum laudent eum.</p>
<p>33 Posuit flumina in desertum: et exitus aquarum in sitim.</p>
<p>34 Terram fructiferam in salsuginem, a malitia inhabitantium in ea.</p>
<p>35 Posuit desertum in stagna aquarum: et terram sine aqua in exitus aquarum.</p>
<p>36 Et collocavit illic esurientes: et constituerunt civitatem habitationis.</p>
<p>37 Et seminaverunt agros, et plantaverunt vineas: et fecerunt fructum nativitatis.</p>
<p>38 Et benedixit eis, et multiplicati sunt nimis: et iumenta eorum non minoravit.</p>
<p>39 Et pauci facti sunt: et vexati sunt a tribulatione malorum, et dolore.</p>
<p>40 Effusa est contemptio super principes: et errare fecit eos in invio, et non in via.</p>
<p>41 Et adiuvit pauperem de inopia: et posuit sicut oves familias.</p>
<p>42 Videbunt recti, et laetabuntur: et omnis iniquitas oppilabit os suum.</p>
<p>43 Quis sapiens et custodiet haec? et intelliget misericordias Domini?</p>


</article>
</div>



<footer>
<p>
Les références dans les notes de bas de page sont généralement données sous forme condensée. Les références complètes se trouvent <a href='/references'>ICI</a>.
</p>

</footer>

</main>

<script>
if (window.netlifyIdentity) {
window.netlifyIdentity.on("init", (user) => {
if (!user) {
window.netlifyIdentity.on("login", () => {
document.location.href = "/admin/";
});
}
});
}
</script>

</body>
</html>
