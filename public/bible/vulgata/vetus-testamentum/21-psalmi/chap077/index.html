<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesiam Nulla Salus</title>
<link rel="icon" type="image/png" href="/images/favicon.png" />

<link rel="canonical" href="http://localhost:1313/bible/vulgata/vetus-testamentum/21-psalmi/chap077/" />

<link href="/pagefind/pagefind-ui.css" rel="stylesheet">
<script src="/pagefind/pagefind-ui.js"></script>



<link rel="stylesheet" href="/css/style.css">




  
    <link rel="stylesheet" href="/css/form.css">
  

  
    <link rel="stylesheet" href="/css/header.css">
  

  
    <link rel="stylesheet" href="/css/home.css">
  

  
    <link rel="stylesheet" href="/css/pagefind.css">
  

  
    <link rel="stylesheet" href="/css/pagination.css">
  

  
    <link rel="stylesheet" href="/css/postnav.css">
  

  
    <link rel="stylesheet" href="/css/share.css">
  

  
    <link rel="stylesheet" href="/css/single.css">
  

  
    <link rel="stylesheet" href="/css/style.css">
  

  
    <link rel="stylesheet" href="/css/toc.css">
  





  <script src="/js/header.js" defer></script>

  <script src="/js/theme.js" defer></script>


<meta name="twitter:card" content="http://localhost:1313/" />
<meta name="twitter:site" content="@BroMatthewOFMC" />
<meta name="twitter:creator" content="@BroMatthewOFMC" />
<meta name="twitter:title" content="Caput 77" />
<meta name="twitter:description" content="1 Intellectus Asaph. Attendite popule meus legem meam: inclinate aurem vestram in verba oris mei.
2 Aperiam in parabolis os meum: loquar propositiones ab initio.
3 Quanta audivimus et cognovimus ea: et patres nostri narraverunt nobis.
4 Non sunt occultata a filiis eorum, in generatione altera. Narrantes laudes Domini, et virtutes eius, et mirabilia eius quae fecit.
5 Et suscitavit testimonium in Iacob: et legem posuit in Israel. Quanta mandavit patribus nostris nota facere ea filiis suis:" />
<meta name="twitter:image" content="http://localhost:1313/" />

<script>
(function() {
    const savedTheme = localStorage.getItem("theme");

    
    const theme = savedTheme || "dark";

    
    document.documentElement.setAttribute("data-theme", theme);
})();
</script>

<link rel="stylesheet" href="https://cdnjs.cloudflare.com/ajax/libs/font-awesome/6.7.2/css/all.min.css">



</head>

<body>

<header>
<header>
<div class="container">
<div class="header-content">
<div class="site-title">
  <a href="/">
     <img src="/images/logo.png">
     <span>Extra Ecclesiam Nulla Salus</span>
  </a>
</div>
<nav>
  <div class="hamburger">
    <span></span>
    <span></span>
    <span></span>
  </div>
  <ul class="nav-menu">
    
      <li>
        <a href="/" >Accueil</a>
      </li>
    
      <li>
        <a href="/contact" >Contact</a>
      </li>
    
      <li>
        <a href="/a-propos" >À propos</a>
      </li>
    
      <li>
        <a href="https://eens-en.netlify.app" target="_blank">English</a>
      </li>
    
      <li>
        <a href="https://eens-it.netlify.app" target="_blank">Italiano</a>
      </li>
    
      <li>
        <a href="https://www.youtube.com/@BroMatthewCap" target="_blank"><i class='fab fa-youtube'></i> </a>
      </li>
    
      <li>
        <a href="https://x.com/BroMatthewOFMC" target="_blank"><i class="fab fa-x-twitter"></i></a>
      </li>
    
      <li>
        <a href="#" ><i id="theme-icon" class="fas fa-moon"></i></a>
      </li>
    
  </ul>
</nav>
</div>
</div>
</header>

</header>

<main>

<div id="search"></div>
<script>
    window.addEventListener('DOMContentLoaded', (event) => {
        new PagefindUI({ element: "#search", showSubResults: true });
    });
</script>



<div class="content">
<nav class="breadcrumb-nav">
  
  
  
    
  
    
  
    
  
    
  
    
  

  
    
    <a href="/" class="breadcrumb-item"></a>
  
     / 
    <a href="/bible/" class="breadcrumb-item">Bible</a>
  
     / 
    <a href="/bible/vulgata/" class="breadcrumb-item">Biblia Vulgata</a>
  
     / 
    <a href="/bible/vulgata/vetus-testamentum/" class="breadcrumb-item">Vetus Testamentum</a>
  
     / 
    <a href="/bible/vulgata/vetus-testamentum/21-psalmi/" class="breadcrumb-item">Psalmi</a>
  
</nav>

<h1>Caput 77</h1>


<div class="share">
<a href="http://twitter.com/share?url=http%2f%2flocalhost1313%2fbible%2fvulgata%2fvetus-testamentum%2f21-psalmi%2fchap077%2f&text=Caput&#43;77" class="twitter" aria-label="Share on Twitter">Partager sur <i class="fab fa-x-twitter"></i></a>
</div>



<article>


<p>1 Intellectus Asaph. Attendite popule meus legem meam: inclinate aurem vestram in verba oris mei.</p>
<p>2 Aperiam in parabolis os meum: loquar propositiones ab initio.</p>
<p>3 Quanta audivimus et cognovimus ea: et patres nostri narraverunt nobis.</p>
<p>4 Non sunt occultata a filiis eorum, in generatione altera. Narrantes laudes Domini, et virtutes eius, et mirabilia eius quae fecit.</p>
<p>5 Et suscitavit testimonium in Iacob: et legem posuit in Israel. Quanta mandavit patribus nostris nota facere ea filiis suis:</p>
<p>6 ut cognoscat generatio altera. Filii qui nascentur, et exurgent, et narrabunt filiis suis,</p>
<p>7 Ut ponant in Deo spem suam, et non obliviscantur operum Dei: et mandata eius exquirant.</p>
<p>8 Ne fiant sicut patres eorum: generatio prava et exasperans. Generatio, quae non direxit cor suum: et non est creditus cum Deo spiritus eius.</p>
<p>9 Filii Ephrem intendentes et mittentes arcum: conversi sunt in die belli.</p>
<p>10 Non custodierunt testamentum Dei, et in lege eius noluerunt ambulare.</p>
<p>11 Et obliti sunt benefactorum eius, et mirabilium eius quae ostendit eis.</p>
<p>12 Coram patribus eorum fecit mirabilia in terra AEgypti, in campo Taneos.</p>
<p>13 Interrupit mare, et perduxit eos: et statuit aquas quasi in utre.</p>
<p>14 Et deduxit eos in nube diei: et tota nocte in illuminatione ignis.</p>
<p>15 Interrupit petram in eremo: et adaquavit eos velut in abysso multa.</p>
<p>16 Et eduxit aquam de petra: et deduxit tamquam flumina aquas.</p>
<p>17 Et apposuerunt adhuc peccare ei: in iram excitaverunt Excelsum in inaquoso.</p>
<p>18 Et tentaverunt Deum in cordibus suis: ut peterent escas animabus suis.</p>
<p>19 Et male locuti sunt de Deo: dixerunt: Numquid poterit Deus parare mensam in deserto?</p>
<p>20 Quoniam percussit petram, et fluxerunt aquae, et torrentes inundaverunt. Numquid et panem poterit dare, aut parare mensam populo suo?</p>
<p>21 Ideo audivit Dominus, et distulit: et ignis accensus est in Iacob, et ira ascendit in Israel:</p>
<p>22 Quia non crediderunt in Deo, nec speraverunt in salutari eius:</p>
<p>23 Et mandavit nubibus desuper, et ianuas caeli aperuit.</p>
<p>24 Et pluit illis manna ad manducandum, et panem caeli dedit eis.</p>
<p>25 Panem angelorum manducavit homo: cibaria misit eis in abundantia.</p>
<p>26 Transtulit Austrum de caelo: et induxit in virtute sua Africum.</p>
<p>27 Et pluit super eos sicut pulverem carnes, et sicut arenam maris volatilia pennata.</p>
<p>28 Et ceciderunt in medio castrorum eorum: circa tabernacula eorum.</p>
<p>29 Et manducaverunt et saturati sunt nimis, et desiderium eorum attulit eis:</p>
<p>30 non sunt fraudati a desiderio suo. Adhuc escae eorum erant in ore ipsorum,</p>
<p>31 et ira Dei ascendit super eos. Et occidit pingues eorum, et electos Israel impedivit.</p>
<p>32 In omnibus his peccaverunt adhuc: et non crediderunt in mirabilibus eius.</p>
<p>33 Et defecerunt in vanitate dies eorum: et anni eorum cum festinatione.</p>
<p>34 Cum occideret eos, quaerebant eum: et revertebantur, et diluculo veniebant ad eum.</p>
<p>35 Et rememorati sunt quia Deus adiutor est eorum: et Deus excelsus redemptor eorum est.</p>
<p>36 Et dilexerunt eum in ore suo, et lingua sua mentiti sunt ei:</p>
<p>37 Cor autem eorum non erat rectum cum eo: nec fideles habiti sunt in testamento eius.</p>
<p>38 Ipse autem est misericors, et propitius fiet peccatis eorum: et non disperdet eos. Et abundavit ut averteret iram suam: et non accendit omnem iram suam:</p>
<p>39 Et recordatus est quia caro sunt: spiritus vadens, et non rediens.</p>
<p>40 Quoties exacerbaverunt eum in deserto, in iram concitaverunt eum in inaquoso?</p>
<p>41 Et conversi sunt, et tentaverunt Deum: et sanctum Israel exacerbaverunt.</p>
<p>42 Non sunt recordati manus eius, die qua redemit eos de manu tribulantis,</p>
<p>43 Sicut posuit in AEgypto signa sua, et prodigia sua in campo Taneos.</p>
<p>44 Et convertit in sanguinem flumina eorum, et imbres eorum, ne biberent.</p>
<p>45 Misit in eos coenomyiam, et comedit eos: et ranam, et disperdidit eos.</p>
<p>46 Et dedit aerugini fructus eorum: et labores eorum locustae.</p>
<p>47 Et occidit in grandine vineas eorum: et moros eorum in pruina.</p>
<p>48 Et tradidit grandini iumenta eorum: et possessionem eorum igni.</p>
<p>49 Misit in eos iram indignationis suae: indignationem, et iram, et tribulationem: immissiones per angelos malos.</p>
<p>50 Viam fecit semitae irae suae, non pepercit a morte animabus eorum: et iumenta eorum in morte conclusit.</p>
<p>51 Et percussit omne primogenitum in terra AEgypti: primitias omnis laboris eorum in tabernaculis Cham.</p>
<p>52 Et abstulit sicut oves populum suum: et perduxit eos tamquam gregem in deserto.</p>
<p>53 Et deduxit eos in spe, et non timuerunt: et inimicos eorum operuit mare.</p>
<p>54 Et induxit eos in montem sanctificationis suae, montem, quem acquisivit dextera eius. Et eiecit a facie eorum Gentes: et sorte divisit eis terram in funiculo distributionis.</p>
<p>55 Et habitare fecit in tabernaculis eorum tribus Israel.</p>
<p>56 Et tentaverunt, et exacerbaverunt Deum excelsum: et testimonia eius non custodierunt.</p>
<p>57 Et averterunt se, et non servaverunt pactum: quemadmodum patres eorum, conversi sunt in arcum pravum.</p>
<p>58 In iram concitaverunt eum in collibus suis: et in sculptilibus suis ad aemulationem eum provocaverunt.</p>
<p>59 Audivit Deus, et sprevit: et ad nihilum redegit valde Israel.</p>
<p>60 Et repulit tabernaculum Silo, tabernaculum suum, ubi habitavit in hominibus.</p>
<p>61 Et tradidit in captivitatem virtutem eorum: et pulchritudinem eorum in manus inimici.</p>
<p>62 Et conclusit in gladio populum suum: et hereditatem suam sprevit.</p>
<p>63 Iuvenes eorum comedit ignis: et virgines eorum non sunt lamentatae.</p>
<p>64 Sacerdotes eorum in gladio ceciderunt: et viduae eorum non plorabantur.</p>
<p>65 Et excitatus est tamquam dormiens Dominus, tamquam potens crapulatus a vino.</p>
<p>66 Et percussit inimicos suos in posteriora: opprobrium sempiternum dedit illis.</p>
<p>67 Et repulit tabernaculum Ioseph: et tribum Ephraim non elegit:</p>
<p>68 Sed elegit tribum Iuda, montem Sion quem dilexit.</p>
<p>69 Et aedificavit sicut unicornium sanctificium suum in terra, quam fundavit in saecula.</p>
<p>70 Et elegit David servum suum, et sustulit eum de gregibus ovium: de post foetantes accepit eum.</p>
<p>71 Pascere Iacob servum suum, et Israel hereditatem suam:</p>
<p>72 Et pavit eos in innocentia cordis sui: et in intellectibus manuum suarum deduxit eos.</p>

</article>

<footer>

<p>
Les références dans les notes de bas de page sont généralement données sous forme condensée. Les références complètes se trouvent <a href='/references'>ICI</a>.
</p>




</footer>

</div>



</main>

</body>
</html>
