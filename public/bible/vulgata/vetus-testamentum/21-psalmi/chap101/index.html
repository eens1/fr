
<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title></title>
<link rel="icon" type="image/png" href="/images/favicon.png" />
<link rel="canonical" href="/bible/vulgata/vetus-testamentum/21-psalmi/chap101/" />




  <link rel="stylesheet" href="/css/form.css">

  <link rel="stylesheet" href="/css/nav.css">

  <link rel="stylesheet" href="/css/pagination.css">

  <link rel="stylesheet" href="/css/pdf.css">

  <link rel="stylesheet" href="/css/postnav.css">

  <link rel="stylesheet" href="/css/style.css">





  <script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>
<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	
<nav class="navbar">

<h1>
<a href="https://eens.netlify.app">
(&tau;) Extra Ecclesiam Nulla Salus
</a>
</h1>


  <div class="hamburger">
    <div class="line"></div>
    <div class="line"></div>
    <div class="line"></div>
  </div>

  <ul class="nav-links">
    
    
       
        <li>
          <a href="/" class="">
            <i class="fas fa-home"></i>
            
          </a>
        </li>
      
    
       
        <li>
          <a href="/bible" class="">
            
            Bible
          </a>
        </li>
      
    
       
        <li>
          <a href="/doctrine" class="">
            
            Doctrine
          </a>
        </li>
      
    
       
        <li>
          <a href="/spiritualite" class="">
            
            Spirtualité
          </a>
        </li>
      
    
       
        <li>
          <a href="/apologetique" class="">
            
            Apologétique
          </a>
        </li>
      
    
       
        <li>
          <a href="/contact" class="">
            
            Contact
          </a>
        </li>
      
    
       
        <li class="dropdown">
          <a href="" class="">
            <i class='fas fa-globe'></i>
            LANG
          </a>
          <ul class="dropdown-menu">
            
              <li>
                <a href="https://eens-en.netlify.app" class="">
                  English
                </a>
              </li>
            
              <li>
                <a href="https://eens-it.netlify.app" class="">
                  Italiano
                </a>
              </li>
            
          </ul>
        </li>
      
    
  </ul>
  
</nav>





<nav class="breadcrumb">
<ol>





   

   
      <a href="/bible/">
      <li>
      
         Bible
      
      </a>
      </li>
   

   
      <a href="/bible/vulgata/">
      <li>
      
         Vulgata
      
      </a>
      </li>
   

   
      <a href="/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/bible/vulgata/vetus-testamentum/21-psalmi/">
      <li>
      
         21 psalmi
      
      </a>
      </li>
   

   
      <a href="/bible/vulgata/vetus-testamentum/21-psalmi/chap101/">
      <li>
      
         Chap101
      
      </a>
      </li>
   

   


</ol>
</nav>


<h1>Caput 101</h1>

<div class="content">
<article>
<p>1 Oratio pauperis, Cum anxius fuerit, et in conspectu Domini effuderit precem suam.</p>
<p>2 Domine exaudi orationem meam: et clamor meus ad te veniat.</p>
<p>3 Non avertas faciem tuam a me: in quacumque die tribulor, inclina ad me aurem tuam. In quacumque die invocavero te, velociter exaudi me.</p>
<p>4 Quia defecerunt sicut fumus dies mei: et ossa mea sicut cremium aruerunt.</p>
<p>5 Percussus sum ut foenum, et aruit cor meum: quia oblitus sum comedere panem meum.</p>
<p>6 A voce gemitus mei adhaesit os meum carni meae.</p>
<p>7 Similis factus sum pellicano solitudinis: factus sum sicut nycticorax in domicilio.</p>
<p>8 Vigilavi, et factus sum sicut passer solitarius in tecto.</p>
<p>9 Tota die exprobrabant mihi inimici mei: et qui laudabant me adversum me iurabant.</p>
<p>10 Quia cinerem tamquam panem manducabam, et potum meum cum fletu miscebam.</p>
<p>11 A facie irae et indignationis tuae: quia elevans allisisti me.</p>
<p>12 Dies mei sicut umbra declinaverunt: et ego sicut foenum arui.</p>
<p>13 Tu autem Domine in aeternum permanes: et memoriale tuum in generationem et generationem.</p>
<p>14 Tu exurgens misereberis Sion: quia tempus miserendi eius, quia venit tempus.</p>
<p>15 Quoniam placuerunt servis tuis lapides eius: et terrae eius miserebuntur.</p>
<p>16 Et timebunt Gentes nomen tuum Domine, et omnes reges terrae gloriam tuam.</p>
<p>17 Quia aedificavit Dominus Sion: et videbitur in gloria sua.</p>
<p>18 Respexit in orationem humilium: et non sprevit precem eorum.</p>
<p>19 Scribantur haec in generatione altera: et populus, qui creabitur, laudabit Dominum:</p>
<p>20 Quia prospexit de excelso sancto suo: Dominus de caelo in terram aspexit:</p>
<p>21 Ut audiret gemitus compeditorum: ut solveret filios interemptorum:</p>
<p>22 Ut annuncient in Sion nomen Domini: et laudem eius in Ierusalem.</p>
<p>23 In conveniendo populos in unum, et reges ut serviant Domino.</p>
<p>24 Respondit ei in via virtutis suae: Paucitatem dierum meorum nuncia mihi.</p>
<p>25 Ne revoces me in dimidio dierum meorum: in generationem et generationem anni tui.</p>
<p>26 Initio tu Domine terram fundasti: et opera manuum tuarum sunt caeli.</p>
<p>27 Ipsi peribunt, tu autem permanes: et omnes sicut vestimentum veterascent. Et sicut opertorium mutabis eos, et mutabuntur:</p>
<p>28 tu autem idem ipse es, et anni tui non deficient.</p>
<p>29 Filii servorum tuorum habitabunt: et semen eorum in saeculum dirigetur.</p>

</article>
</div>


</main>

<footer>


	<p>
Les références dans les notes de bas de page sont généralement données sous forme condensée. Les références complètes se trouvent <a href='/references'>ICI</a>.
</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
