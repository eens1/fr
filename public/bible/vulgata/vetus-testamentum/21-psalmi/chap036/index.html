
<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title></title>
<link rel="icon" type="image/png" href="/images/favicon.png" />
<link rel="canonical" href="/bible/vulgata/vetus-testamentum/21-psalmi/chap036/" />




  <link rel="stylesheet" href="/css/form.css">

  <link rel="stylesheet" href="/css/home.css">

  <link rel="stylesheet" href="/css/nav.css">

  <link rel="stylesheet" href="/css/pagination.css">

  <link rel="stylesheet" href="/css/pdf.css">

  <link rel="stylesheet" href="/css/postnav.css">

  <link rel="stylesheet" href="/css/style.css">





  <script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>
<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


<meta name="twitter:card" content="summary"><meta name="twitter:title" content="Caput 36">
<meta name="twitter:description" content="1 Psalmus ipsi David. Noli aemulari in malignantibus: neque zelaveris facientes iniquitatem.
2 Quoniam tamquam foenum velociter arescent: et quemadmodum olera herbarum cito decident.
3 Spera in Domino, et fac bonitatem: et inhabita terram, et pasceris in divitiis eius.
4 Delectare in Domino: et dabit tibi petitiones cordis tui.
5 Revela Domino viam tuam, et spera in eo: et ipse faciet.
6 Et educet quasi lumen iustitiam tuam: et iudicium tuum tamquam meridiem:">

</head>

<body>

<header>


	

</header>

<main>


	<nav class="navbar">

<div class="logo">
<a href="https://eens.netlify.app">
(&tau;) Extra Ecclesiam Nulla Salus
</a>
</div>

<div class="banner">
<img src="/images/banner.png"/>
</div>

  <div class="hamburger">
    <div class="line"></div>
    <div class="line"></div>
    <div class="line"></div>
  </div>

  <ul class="nav-links">
    
    
       
        <li>
          <a href="/" class="">
            <i class="fas fa-home"></i>
            
          </a>
        </li>
      
    
       
        <li>
          <a href="/bible" class="">
            
            Bible
          </a>
        </li>
      
    
       
        <li>
          <a href="/doctrine" class="">
            
            Doctrine
          </a>
        </li>
      
    
       
        <li>
          <a href="/spiritualite" class="">
            
            Spirtualité
          </a>
        </li>
      
    
       
        <li>
          <a href="/apologetique" class="">
            
            Apologétique
          </a>
        </li>
      
    
       
        <li>
          <a href="/contact" class="">
            
            Contact
          </a>
        </li>
      
    
       
        <li>
          <a href="/a-propos" class="">
            
            À propos
          </a>
        </li>
      
    
       
        <li class="dropdown">
          <a href="" class="">
            <i class='fas fa-globe'></i>
            LANG
          </a>
          <ul class="dropdown-menu">
            
              <li>
                <a href="https://eens-en.netlify.app" class="">
                  English
                </a>
              </li>
            
              <li>
                <a href="https://eens-it.netlify.app" class="">
                  Italiano
                </a>
              </li>
            
          </ul>
        </li>
      
    
  </ul>
  
</nav>





<nav class="breadcrumb">
<ol>





   

   
      <a href="/bible/">
      <li>
      
         Bible
      
      </a>
      </li>
   

   
      <a href="/bible/vulgata/">
      <li>
      
         Vulgata
      
      </a>
      </li>
   

   
      <a href="/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/bible/vulgata/vetus-testamentum/21-psalmi/">
      <li>
      
         21 psalmi
      
      </a>
      </li>
   

   
      <a href="/bible/vulgata/vetus-testamentum/21-psalmi/chap036/">
      <li>
      
         Chap036
      
      </a>
      </li>
   

   


</ol>
</nav>


<h1>Caput 36</h1>

<div class="content">
<article>
<p>1 Psalmus ipsi David. Noli aemulari in malignantibus: neque zelaveris facientes iniquitatem.</p>
<p>2 Quoniam tamquam foenum velociter arescent: et quemadmodum olera herbarum cito decident.</p>
<p>3 Spera in Domino, et fac bonitatem: et inhabita terram, et pasceris in divitiis eius.</p>
<p>4 Delectare in Domino: et dabit tibi petitiones cordis tui.</p>
<p>5 Revela Domino viam tuam, et spera in eo: et ipse faciet.</p>
<p>6 Et educet quasi lumen iustitiam tuam: et iudicium tuum tamquam meridiem:</p>
<p>7 subditus esto Domino, et ora eum. Noli aemulari in eo, qui prosperatur in via sua: in homine faciente iniustitias.</p>
<p>8 Desine ab ira, et derelinque furorem: noli aemulari ut maligneris.</p>
<p>9 Quoniam qui malignantur, exterminabuntur: sustinentes autem Dominum, ipsi hereditabunt terram.</p>
<p>10 Et adhuc pusillum, et non erit peccator: et quaeres locum eius, et non invenies.</p>
<p>11 Mansueti autem hereditabunt terram, et delectabuntur in multitudine pacis.</p>
<p>12 Observabit peccator iustum: et stridebit super eum dentibus suis.</p>
<p>13 Dominus autem irridebit eum: quoniam prospicit quod veniet dies eius.</p>
<p>14 Gladium evaginaverunt peccatores: intenderunt arcum suum. Ut deiiciant pauperem et inopem: ut trucident rectos corde.</p>
<p>15 Gladius eorum intret in corda ipsorum: et arcus eorum confringatur.</p>
<p>16 Melius est modicum iusto, super divitias peccatorum multas.</p>
<p>17 Quoniam brachia peccatorum conterentur: confirmat autem iustos Dominus.</p>
<p>18 Novit Dominus dies immaculatorum: et hereditas eorum in aeternum erit.</p>
<p>19 Non confundentur in tempore malo, et in diebus famis saturabuntur:</p>
<p>20 quia peccatores peribunt. Inimici vero Domini mox ut honorificati fuerint et exaltati: deficientes, quemadmodum fumus deficient.</p>
<p>21 Mutuabitur peccator, et non solvet: iustus autem miseretur et tribuet.</p>
<p>22 Quia benedicentes ei hereditabunt terram: maledicentes autem ei disperibunt.</p>
<p>23 Apud Dominum gressus hominis dirigentur: et viam eius volet.</p>
<p>24 Cum ceciderit, non collidetur: quia Dominus supponit manum suam.</p>
<p>25 Iunior fui, etenim senui: et non vidi iustum derelictum, nec semen eius quaerens panem.</p>
<p>26 Tota die miseretur et commodat: et semen illius in benedictione erit.</p>
<p>27 Declina a malo, et fac bonum: et inhabita in saeculum saeculi.</p>
<p>28 Quia Dominus amat iudicium, et non derelinquet sanctos suos: in aeternum conservabuntur. Iniusti punientur: et semen impiorum peribit.</p>
<p>29 Iusti autem hereditabunt terram: et inhabitabunt in saeculum saeculi super eam.</p>
<p>30 Os iusti meditabitur sapientiam, et lingua eius loquetur iudicium.</p>
<p>31 Lex Dei eius in corde ipsius: et non supplantabuntur gressus eius.</p>
<p>32 Considerat peccator iustum: et quaerit mortificare eum.</p>
<p>33 Dominus autem non derelinquet eum in manibus eius: nec damnabit eum cum iudicabitur illi.</p>
<p>34 Expecta Dominum, et custodi viam eius: et exaltabit te ut hereditate capias terram: cum perierint peccatores videbis.</p>
<p>35 Vidi impium superexaltatum, et elevatum sicut cedros Libani.</p>
<p>36 Et transivi, et ecce non erat: et quaesivi eum, et non est inventus locus eius.</p>
<p>37 Custodi innocentiam, et vide aequitatem: quoniam sunt reliquiae homini pacifico.</p>
<p>38 Iniusti autem disperibunt simul: reliquiae impiorum interibunt.</p>
<p>39 Salus autem iustorum a Domino: et protector eorum in tempore tribulationis.</p>
<p>40 Et adiuvabit eos Dominus, et liberabit eos: et eruet eos a peccatoribus, et salvabit eos: quia speraverunt in eo.</p>


</article>
</div>


</main>

<footer>


	<p>
Les références dans les notes de bas de page sont généralement données sous forme condensée. Les références complètes se trouvent <a href='/references'>ICI</a>.
</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
