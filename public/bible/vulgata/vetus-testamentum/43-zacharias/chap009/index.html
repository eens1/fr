
<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title></title>
<link rel="icon" type="image/png" href="/images/favicon.png" />
<link rel="canonical" href="/bible/vulgata/vetus-testamentum/43-zacharias/chap009/" />




  <link rel="stylesheet" href="/css/form.css">

  <link rel="stylesheet" href="/css/home.css">

  <link rel="stylesheet" href="/css/nav.css">

  <link rel="stylesheet" href="/css/pagination.css">

  <link rel="stylesheet" href="/css/pdf.css">

  <link rel="stylesheet" href="/css/postnav.css">

  <link rel="stylesheet" href="/css/style.css">





  <script src="/js/nav.js" defer></script>



<script src="https://identity.netlify.com/v1/netlify-identity-widget.js"></script>
<link rel="stylesheet" href="https://cdnjs.cloudflare.com/ajax/libs/font-awesome/6.4.0/css/all.min.css">


</head>

<body>

<header>


	

</header>

<main>


	
<nav class="navbar">

<div class="logo">
<a href="https://eens.netlify.app">
(&tau;) Extra Ecclesiam Nulla Salus
</a>
</div>

<div class="banner">
<img src="/images/banner.png"/>
</div>

  <div class="hamburger">
    <div class="line"></div>
    <div class="line"></div>
    <div class="line"></div>
  </div>

  <ul class="nav-links">
    
    
       
        <li>
          <a href="/" class="">
            <i class="fas fa-home"></i>
            
          </a>
        </li>
      
    
       
        <li>
          <a href="/bible" class="">
            
            Bible
          </a>
        </li>
      
    
       
        <li>
          <a href="/doctrine" class="">
            
            Doctrine
          </a>
        </li>
      
    
       
        <li>
          <a href="/spiritualite" class="">
            
            Spirtualité
          </a>
        </li>
      
    
       
        <li>
          <a href="/apologetique" class="">
            
            Apologétique
          </a>
        </li>
      
    
       
        <li>
          <a href="/contact" class="">
            
            Contact
          </a>
        </li>
      
    
       
        <li>
          <a href="/a-propos" class="">
            
            À propos
          </a>
        </li>
      
    
       
        <li class="dropdown">
          <a href="" class="">
            <i class='fas fa-globe'></i>
            LANG
          </a>
          <ul class="dropdown-menu">
            
              <li>
                <a href="https://eens-en.netlify.app" class="">
                  English
                </a>
              </li>
            
              <li>
                <a href="https://eens-it.netlify.app" class="">
                  Italiano
                </a>
              </li>
            
          </ul>
        </li>
      
    
  </ul>
  
</nav>





<nav class="breadcrumb">
<ol>





   

   
      <a href="/bible/">
      <li>
      
         Bible
      
      </a>
      </li>
   

   
      <a href="/bible/vulgata/">
      <li>
      
         Vulgata
      
      </a>
      </li>
   

   
      <a href="/bible/vulgata/vetus-testamentum/">
      <li>
      
         Vetus testamentum
      
      </a>
      </li>
   

   
      <a href="/bible/vulgata/vetus-testamentum/43-zacharias/">
      <li>
      
         43 zacharias
      
      </a>
      </li>
   

   
      <a href="/bible/vulgata/vetus-testamentum/43-zacharias/chap009/">
      <li>
      
         Chap009
      
      </a>
      </li>
   

   


</ol>
</nav>


<h1>Caput 9</h1>

<div class="content">
<article>
<p>1 Onus verbi Domini in terra Hadrach, et Damasci requiei eius: quia Domini est oculus hominis, et omnium tribuum Israel.</p>
<p>2 Emath quoque in terminis eius, et Tyrus, et Sidon: assumpserunt quippe sibi sapientiam valde.</p>
<p>3 Et aedificavit Tyrus munitionem suam, et coacervavit argentum quasi humum, et aurum ut lutum platearum.</p>
<p>4 Ecce Dominus possidebit eam, et percutiet in mari fortitudinem eius, et haec igni devorabitur.</p>
<p>5 Videbit Ascalon, et timebit: et Gaza, et dolebit nimis: et Accaron, quoniam confusa est spes eius: et peribit rex de Gaza, et Ascalon non habitabitur.</p>
<p>6 Et sedebit separator in Azoto, et disperdam superbiam Philisthinorum.</p>
<p>7 Et auferam sanguinem eius de ore eius, et abominationes eius de medio dentium eius, et relinquetur etiam ipse Deo nostro, et erit quasi dux in Iuda, et Accaron quasi Iebusaeus.</p>
<p>8 Et circumdabo domum meam ex his, qui militant mihi euntes et revertentes, et non transibit super eos ultra exactor: quia nunc vidi in oculis meis.</p>
<p>9 Exulta satis filia Sion, iubila filia Ierusalem: ECCE REX TUUS veniet tibi iustus, et salvator: ipse pauper, et ascendens super asinam, et super pullum filium asinae.</p>
<p>10 Et disperdam quadrigam ex Ephraim, et equum de Ierusalem, et dissipabitur arcus belli: et loquetur pacem Gentibus, et potestas eius a mari usque ad mare, et a fluminibus usque ad fines terrae.</p>
<p>11 Tu quoque in sanguine testamenti tui emisisti vinctos tuos de lacu, in quo non est aqua.</p>
<p>12 Convertimini ad munitionem vincti spei, hodie quoque annuncians duplicia reddam tibi.</p>
<p>13 Quoniam extendi mihi Iudam quasi arcum, implevi Ephraim: et suscitabo filios tuos Sion super filios tuos Graecia: et ponam te quasi gladium fortium.</p>
<p>14 Et Dominus Deus super eos videbitur, et exibit ut fulgur, iaculum eius: et Dominus Deus in tuba canet, et vadet in turbine Austri.</p>
<p>15 Dominus exercituum proteget eos: et devorabunt, et subiicient lapidibus fundae: et bibentes inebriabuntur quasi a vino, et replebuntur ut phialae, et quasi cornua altaris.</p>
<p>16 Et salvabit eos Dominus Deus eorum in die illa, ut gregem populi sui: quia lapides sancti elevabuntur super terram eius.</p>
<p>17 Quid enim bonum eius est, et quid pulchrum eius, nisi frumentum electorum, et vinum germinans virgines?</p>

</article>
</div>


</main>

<footer>


	<p>
Les références dans les notes de bas de page sont généralement données sous forme condensée. Les références complètes se trouvent <a href='/references'>ICI</a>.
</p>


</footer>

<script>
  if (window.netlifyIdentity) {
    window.netlifyIdentity.on("init", (user) => {
      if (!user) {
        window.netlifyIdentity.on("login", () => {
          document.location.href = "/admin/";
        });
      }
    });
  }
</script>

</body>
</html>
