<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesiam Nulla Salus</title>
<link rel="icon" type="image/png" href="/images/favicon.png" />

<link rel="canonical" href="https://eens-fr.netlify.app/bible/vulgata/vetus-testamentum/02-exodus/chap025/" />

<script>
(function() {
const savedTheme = localStorage.getItem("theme");
const prefersDark = window.matchMedia("(prefers-color-scheme: dark)").matches;
const theme = savedTheme || (prefersDark ? "dark" : "light");
document.documentElement.setAttribute("data-theme", theme);
})();
</script>

<link href="/pagefind/pagefind-ui.css" rel="stylesheet">
<script src="/pagefind/pagefind-ui.js"></script>



<link rel="stylesheet" href="/css/style.css">




  
    <link rel="stylesheet" href="/css/form.css">
  

  
    <link rel="stylesheet" href="/css/header.css">
  

  
    <link rel="stylesheet" href="/css/index.css">
  

  
    <link rel="stylesheet" href="/css/pagefind.css">
  

  
    <link rel="stylesheet" href="/css/pagination.css">
  

  
    <link rel="stylesheet" href="/css/postnav.css">
  

  
    <link rel="stylesheet" href="/css/share.css">
  

  
    <link rel="stylesheet" href="/css/style.css">
  





  <script src="/js/header.js" defer></script>

  <script src="/js/theme.js" defer></script>



<script src="https://identity.netlify.com/v1/netlify-identity-widget.js"></script>
<link rel="stylesheet" href="https://cdnjs.cloudflare.com/ajax/libs/font-awesome/6.7.1/css/all.min.css" integrity="sha512-5Hs3dF2AEPkpNAR7UiOHba+lRSJNeM2ECkwxUIxC1Q/FLycGTbNapWXB4tP889k5T5Ju8fs4b1P5z/iB4nMfSQ==" crossorigin="anonymous" referrerpolicy="no-referrer" />

<meta name="twitter:card" content="https://eens-fr.netlify.app/" />
<meta name="twitter:site" content="@BroMatthewCap" />
<meta name="twitter:creator" content="@BroMatthewCap" />
<meta name="twitter:title" content="Caput 25" />
<meta name="twitter:description" content="1 Locutusque est Dominus ad Moysen, dicens:
2 Loquere filiis Israel ut tollant mihi primitias ab omni homine qui offeret ultroneus, accipietis eas.
3 Haec sunt autem quae accipere debeatis: Aurum, et argentum, et aes,
4 hyacinthum et purpuram, coccumque bis tinctum, et byssum, pilos caprarum,
5 et pelles arietum rubricatas, pellesque ianthinas, et ligna setim:
6 oleum ad luminaria concinnanda: aromata in unguentum, et thymiamata boni odoris:
7 lapides onychinos, et gemmas ad ornandum ephod, ac rationale." />
<meta name="twitter:image" content="https://eens-fr.netlify.app/" />


</head>

<body>

<header>
<header>
<div class="container">
<div class="header-content">
<div class="site-title">
  <a href="/">
     <img src="/images/tau.png">
     <span>Extra Ecclesiam Nulla Salus</span>
  </a>
</div>
<nav>
  <div class="hamburger">
    <span></span>
    <span></span>
    <span></span>
  </div>
  <ul class="nav-menu">
    
      <li>
        <a href="/" >Accueil</a>
      </li>
    
      <li>
        <a href="/contact" >Contact</a>
      </li>
    
      <li>
        <a href="/a-propos" >À propos</a>
      </li>
    
      <li>
        <a href="https://eens-en.netlify.app" target="_blank">English</a>
      </li>
    
      <li>
        <a href="https://eens-it.netlify.app" target="_blank">Italiano</a>
      </li>
    
      <li>
        <a href="https://x.com/BroMatthewOFMC" target="_blank"><i class="fab fa-x-twitter"></i></a>
      </li>
    
      <li>
        <a href="#" ><i id="theme-icon" class="fas fa-moon"></i></a>
      </li>
    
  </ul>
</nav>
</div>
</div>
</header>

</header>

<main>

<div id="search"></div>
<script>
    window.addEventListener('DOMContentLoaded', (event) => {
        new PagefindUI({ element: "#search", showSubResults: true });
    });
</script>



<div class="content">
<nav class="breadcrumb-nav">
  
  
  
    
  
    
  
    
  
    
  
    
  

  
    
    <a href="/" class="breadcrumb-item"></a>
  
     / 
    <a href="/bible/" class="breadcrumb-item">Bible</a>
  
     / 
    <a href="/bible/vulgata/" class="breadcrumb-item">Biblia Vulgata</a>
  
     / 
    <a href="/bible/vulgata/vetus-testamentum/" class="breadcrumb-item">Vetus Testamentum</a>
  
     / 
    <a href="/bible/vulgata/vetus-testamentum/02-exodus/" class="breadcrumb-item">Exodus</a>
  
</nav>

<h1>Caput 25</h1>


<div class="share">
<a href="http://twitter.com/share?url=https%2f%2feens-fr.netlify.app%2fbible%2fvulgata%2fvetus-testamentum%2f02-exodus%2fchap025%2f" class="twitter" aria-label="Share on Twitter">Partager sur <i class="fab fa-x-twitter"></i></a>
</div>



<article>
<p>1 Locutusque est Dominus ad Moysen, dicens:</p>
<p>2 Loquere filiis Israel ut tollant mihi primitias ab omni homine qui offeret ultroneus, accipietis eas.</p>
<p>3 Haec sunt autem quae accipere debeatis: Aurum, et argentum, et aes,</p>
<p>4 hyacinthum et purpuram, coccumque bis tinctum, et byssum, pilos caprarum,</p>
<p>5 et pelles arietum rubricatas, pellesque ianthinas, et ligna setim:</p>
<p>6 oleum ad luminaria concinnanda: aromata in unguentum, et thymiamata boni odoris:</p>
<p>7 lapides onychinos, et gemmas ad ornandum ephod, ac rationale.</p>
<p>8 Facientque mihi sanctuarium, et habitabo in medio eorum:</p>
<p>9 iuxta omnem similitudinem tabernaculi quod ostendam tibi, et omnium vasorum in cultum eius: sicque facietis illud:</p>
<p>10 Arcam de lignis setim compingite, cuius longitudo habeat duos et semis cubitos: latitudo, cubitum et dimidium: altitudo, cubitum similiter ac semissem.</p>
<p>11 Et deaurabis eam auro mundissimo intus et foris: faciesque supra, coronam auream per circuitum:</p>
<p>12 et quattuor circulos aureos, quos pones per quattuor arcae angulos: duo circuli sint in latere uno, et duo in altero.</p>
<p>13 Facies quoque vectes de lignis setim, et operies eos auro.</p>
<p>14 Inducesque per circulos qui sunt in arcae lateribus, ut portetur in eis:</p>
<p>15 qui semper erunt in circulis, nec umquam extrahentur ab eis.</p>
<p>16 Ponesque in arca testificationem quam dabo tibi.</p>
<p>17 Facies et propitiatorium de auro mundissimo: duos cubitos et dimidium tenebit longitudo eius, et cubitum ac semissem latitudo.</p>
<p>18 Duos quoque Cherubim aureos, et productiles facies, ex utraque parte oraculi.</p>
<p>19 Cherub unus sit in latere uno, et alter in altero.</p>
<p>20 Utrumque latus propitiatorii tegant expandentes alas, et operientes oraculum, respiciantque se mutuo versis vultibus in propitiatorium quo operienda est arca,</p>
<p>21 in qua pones testimonium quod dabo tibi.</p>
<p>22 Inde praecipiam, et loquar ad te supra propitiatorium, ac de medio duorum Cherubim, qui erunt super arcam testimonii, cuncta quae mandabo per te filiis Israel.</p>
<p>23 Facies et mensam de lignis setim, habentem duos cubitos longitudinis, et in latitudine cubitum, et in altitudine cubitum et semissem.</p>
<p>24 Et inaurabis eam auro purissimo: faciesque illi labium aureum per circuitum,</p>
<p>25 et ipsi labio coronam interrasilem altam quattuor digitis: et super illam, alteram coronam aureolam.</p>
<p>26 Quattuor quoque circulos aureos praeparabis, et pones eis in quattuor angulis eiusdem mensae per singulos pedes.</p>
<p>27 Subter coronam erunt circuli aurei, ut mittantur vectes per eos, et possit mensa portari.</p>
<p>28 Ipsos quoque vectes facies de lignis setim, et circumdabis auro ad subvehendam mensam.</p>
<p>29 Parabis et acetabula, ac phialas, thuribula, et cyathos, in quibus offerenda sunt libamina, ex auro purissimo.</p>
<p>30 Et pones super mensam panes propositionis in conspectu meo semper.</p>
<p>31 Facies et candelabrum ductile de auro mundissimo, hastile eius, et calamos, scyphos, et sphaerulas, ac lilia ex ipso procedentia.</p>
<p>32 Sex calami egredientur de lateribus, tres ex uno latere, et tres ex altero.</p>
<p>33 Tres scyphi quasi in nucis modum per calamos singulos, sphaerulaque simul, et lilium: et tres similiter scyphi instar nucis in calamo altero, sphaerulaque simul et lilium. hoc erit opus sex calamorum, qui producendi sunt de hastili:</p>
<p>34 in ipso autem candelabro erunt quattuor scyphi in nucis modum, sphaerulaeque per singulos, et lilia.</p>
<p>35 Sphaerulae sub duobus calamis per tria loca, qui simul sex fiunt procedentes de hastili uno.</p>
<p>36 Et sphaerulae igitur et calami ex ipso erunt, universa ductilia de auro purissimo.</p>
<p>37 Facies et lucernas septem, et pones eas super candelabrum, ut luceant ex adverso.</p>
<p>38 Emunctoria quoque, et ubi quae emuncta sunt extinguantur, fiant de auro purissimo.</p>
<p>39 Omne pondus candelabri cum universis vasis suis habebit talentum auri purissimi.</p>
<p>40 Inspice, et fac secundum exemplar quod tibi in monte monstratum est.</p>

</article>

<footer>

<p>
Les références dans les notes de bas de page sont généralement données sous forme condensée. Les références complètes se trouvent <a href='/references'>ICI</a>.
</p>


</footer>

</div>



<footer>
</footer>

</main>

<script>
if (window.netlifyIdentity) {
window.netlifyIdentity.on("init", (user) => {
if (!user) {
window.netlifyIdentity.on("login", () => {
document.location.href = "/admin/";
});
}
});
}
</script>

</body>
</html>
