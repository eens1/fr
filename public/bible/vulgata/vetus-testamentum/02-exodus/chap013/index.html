<!DOCTYPE html>
<html>

<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesiam Nulla Salus</title>
<link rel="icon" type="image/png" href="/images/favicon.png" />

<link rel="canonical" href="http://localhost:1313/bible/vulgata/vetus-testamentum/02-exodus/chap013/" />

<link href="/pagefind/pagefind-ui.css" rel="stylesheet">
<script src="/pagefind/pagefind-ui.js"></script>



<link rel="stylesheet" href="/css/style.css">




  
    <link rel="stylesheet" href="/css/form.css">
  

  
    <link rel="stylesheet" href="/css/header.css">
  

  
    <link rel="stylesheet" href="/css/home.css">
  

  
    <link rel="stylesheet" href="/css/pagefind.css">
  

  
    <link rel="stylesheet" href="/css/pagination.css">
  

  
    <link rel="stylesheet" href="/css/postnav.css">
  

  
    <link rel="stylesheet" href="/css/share.css">
  

  
    <link rel="stylesheet" href="/css/single.css">
  

  
    <link rel="stylesheet" href="/css/style.css">
  

  
    <link rel="stylesheet" href="/css/toc.css">
  





  <script src="/js/header.js" defer></script>

  <script src="/js/theme.js" defer></script>


<meta name="twitter:card" content="http://localhost:1313/" />
<meta name="twitter:site" content="@BroMatthewOFMC" />
<meta name="twitter:creator" content="@BroMatthewOFMC" />
<meta name="twitter:title" content="Caput 13" />
<meta name="twitter:description" content="1 Locutusque est Dominus ad Moysen, dicens:
2 Sanctifica mihi omne primogenitum quod aperit vulvam in filiis Israel, tam de hominibus quam de iumentis: mea sunt enim omnia.
3 Et ait Moyses ad populum: Mementote diei huius in qua egressi estis de AEgypto et de domo servitutis, quoniam in manu forti eduxit vos Dominus de loco isto: ut non comedatis fermentatum panem.
4 Hodie egredimini mense novarum frugum.
5 Cumque introduxerit te Dominus in Terram Chananaei et Hethaei et Amorrhaei et Hevaei et Iebusaei, quam iuravit patribus tuis ut daret tibi, terram fluentem lacte et melle, celebrabis hunc morem sacrorum mense isto." />
<meta name="twitter:image" content="http://localhost:1313/" />

<script>
(function() {
    const savedTheme = localStorage.getItem("theme");

    
    const theme = savedTheme || "dark";

    
    document.documentElement.setAttribute("data-theme", theme);
})();
</script>

<link rel="stylesheet" href="https://cdnjs.cloudflare.com/ajax/libs/font-awesome/6.7.2/css/all.min.css">



</head>

<body>

<header>
<header>
<div class="container">
<div class="header-content">
<div class="site-title">
  <a href="/">
     <img src="/images/logo.png">
     <span>Extra Ecclesiam Nulla Salus</span>
  </a>
</div>
<nav>
  <div class="hamburger">
    <span></span>
    <span></span>
    <span></span>
  </div>
  <ul class="nav-menu">
    
      <li>
        <a href="/" >Accueil</a>
      </li>
    
      <li>
        <a href="/contact" >Contact</a>
      </li>
    
      <li>
        <a href="/a-propos" >À propos</a>
      </li>
    
      <li>
        <a href="https://eens-en.netlify.app" target="_blank">English</a>
      </li>
    
      <li>
        <a href="https://eens-it.netlify.app" target="_blank">Italiano</a>
      </li>
    
      <li>
        <a href="https://www.youtube.com/@BroMatthewCap" target="_blank"><i class='fab fa-youtube'></i> </a>
      </li>
    
      <li>
        <a href="https://x.com/BroMatthewOFMC" target="_blank"><i class="fab fa-x-twitter"></i></a>
      </li>
    
      <li>
        <a href="#" ><i id="theme-icon" class="fas fa-moon"></i></a>
      </li>
    
  </ul>
</nav>
</div>
</div>
</header>

</header>

<main>

<div id="search"></div>
<script>
    window.addEventListener('DOMContentLoaded', (event) => {
        new PagefindUI({ element: "#search", showSubResults: true });
    });
</script>



<div class="content">
<nav class="breadcrumb-nav">
  
  
  
    
  
    
  
    
  
    
  
    
  

  
    
    <a href="/" class="breadcrumb-item"></a>
  
     / 
    <a href="/bible/" class="breadcrumb-item">Bible</a>
  
     / 
    <a href="/bible/vulgata/" class="breadcrumb-item">Biblia Vulgata</a>
  
     / 
    <a href="/bible/vulgata/vetus-testamentum/" class="breadcrumb-item">Vetus Testamentum</a>
  
     / 
    <a href="/bible/vulgata/vetus-testamentum/02-exodus/" class="breadcrumb-item">Exodus</a>
  
</nav>

<h1>Caput 13</h1>


<div class="share">
<a href="http://twitter.com/share?url=http%2f%2flocalhost1313%2fbible%2fvulgata%2fvetus-testamentum%2f02-exodus%2fchap013%2f&text=Caput&#43;13" class="twitter" aria-label="Share on Twitter">Partager sur <i class="fab fa-x-twitter"></i></a>
</div>



<article>


<p>1 Locutusque est Dominus ad Moysen, dicens:</p>
<p>2 Sanctifica mihi omne primogenitum quod aperit vulvam in filiis Israel, tam de hominibus quam de iumentis: mea sunt enim omnia.</p>
<p>3 Et ait Moyses ad populum: Mementote diei huius in qua egressi estis de AEgypto et de domo servitutis, quoniam in manu forti eduxit vos Dominus de loco isto: ut non comedatis fermentatum panem.</p>
<p>4 Hodie egredimini mense novarum frugum.</p>
<p>5 Cumque introduxerit te Dominus in Terram Chananaei et Hethaei et Amorrhaei et Hevaei et Iebusaei, quam iuravit patribus tuis ut daret tibi, terram fluentem lacte et melle, celebrabis hunc morem sacrorum mense isto.</p>
<p>6 Septem diebus vesceris azymis: et in die septimo erit sollemnitas Domini.</p>
<p>7 Azyma comedetis septem diebus: non apparebit apud te aliquid fermentatum, nec in cunctis finibus tuis.</p>
<p>8 Narrabisque filio tuo in die illo, dicens: Hoc est quod fecit mihi Dominus quando egressus sum de AEgypto.</p>
<p>9 Et erit quasi signum in manu tua, et quasi monimentum ante oculos tuos: et ut lex Domini semper sit in ore tuo, in manu enim forti eduxit te Dominus de AEgypto.</p>
<p>10 Custodies huiuscemodi cultum statuto tempore a diebus in dies.</p>
<p>11 Cumque introduxerit te Dominus in Terram Chananaei, sicut iuravit tibi et patribus tuis, et dederit tibi eam:</p>
<p>12 separabis omne quod aperit vulvam Domino, et quod primitivum est in pecoribus tuis: quidquid habueris masculini sexus, consecrabis Domino.</p>
<p>13 Primogenitum asini mutabis ove: quod si non redemeris, interficies. Omne autem primogenitum hominis de filiis tuis, pretio redimes.</p>
<p>14 Cumque interrogaverit te filius tuus cras, dicens: Quid est hoc? respondebis ei: In manu forti eduxit nos Dominus de terra AEgypti, de domo servitutis.</p>
<p>15 Nam cum induratus esset Pharao, et nollet nos dimittere, occidit Dominus omne primogenitum in Terra AEgypti a primogenito hominis usque ad primogenitum iumentorum: idcirco immolo Domino omne quod aperit vulvam masculini sexus, et omnia primogenita filiorum meorum redimo.</p>
<p>16 Erit igitur quasi signum in manu tua, et quasi appensum quid, ob recordationem, inter oculos tuos: eo quod in manu forti eduxit nos Dominus de AEgypto.</p>
<p>17 Igitur cum emisisset Pharao populum, non eos duxit Deus per viam Terrae Philisthiim quae vicina est: reputans ne forte poeniteret eum, si vidisset adversum se bella consurgere, et reverteretur in AEgyptum.</p>
<p>18 Sed circumduxit per viam deserti, quae est iuxta Mare rubrum: et armati ascenderunt filii Israel de Terra AEgypti.</p>
<p>19 Tulit quoque Moyses ossa Ioseph secum: eo quod adiurasset filios Israel, dicens: Visitabit vos Deus, efferte ossa mea hinc vobiscum.</p>
<p>20 Profectique de Socoth castrametati sunt in Etham in extremis finibus solitudinis.</p>
<p>21 Dominus autem praecedebat eos ad ostendendam viam per diem in columna nubis, et per noctem in columna ignis: ut dux esset itineris utroque tempore.</p>
<p>22 Numquam defuit columna nubis per diem, nec columna ignis per noctem, coram populo.</p>

</article>

<footer>

<p>
Les références dans les notes de bas de page sont généralement données sous forme condensée. Les références complètes se trouvent <a href='/references'>ICI</a>.
</p>




</footer>

</div>



</main>

</body>
</html>
