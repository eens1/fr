<!DOCTYPE html>
<html>

<head>


<meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="IE=edge">
<title>Extra Ecclesiam Nulla Salus</title>
<link rel="icon" type="image/png" href="/images/favicon.png" />
<link rel="canonical" href="https://eens-fr.netlify.app/bible/vulgata/vetus-testamentum/02-exodus/chap040/" />



<link rel="stylesheet" href="/css/style.css">




  
    <link rel="stylesheet" href="/css/form.css">
  

  
    <link rel="stylesheet" href="/css/header.css">
  

  
    <link rel="stylesheet" href="/css/index.css">
  

  
    <link rel="stylesheet" href="/css/pagination.css">
  

  
    <link rel="stylesheet" href="/css/postnav.css">
  

  
    <link rel="stylesheet" href="/css/share.css">
  

  
    <link rel="stylesheet" href="/css/style.css">
  





  <script src="/js/header.js" defer></script>



<script src="https://identity.netlify.com/v1/netlify-identity-widget.js"></script>
<link rel="stylesheet" href="https://cdnjs.cloudflare.com/ajax/libs/font-awesome/6.7.1/css/all.min.css" integrity="sha512-5Hs3dF2AEPkpNAR7UiOHba+lRSJNeM2ECkwxUIxC1Q/FLycGTbNapWXB4tP889k5T5Ju8fs4b1P5z/iB4nMfSQ==" crossorigin="anonymous" referrerpolicy="no-referrer" />



<meta name="twitter:card" content="https://eens-fr.netlify.app/" />
<meta name="twitter:site" content="@BroMatthewCap" />
<meta name="twitter:creator" content="@BroMatthewCap" />
<meta name="twitter:title" content="Caput 40" />
<meta name="twitter:description" content="1 Locutusque est Dominus ad Moysen, dicens:
2 Mense primo, prima die mensis, eriges tabernaculum testimonii,
3 et pones in eo arcam, dimittesque ante illam velum:
4 et illata mensa, pones super eam quae rite praecepta sunt. Candelabrum stabit cum lucernis suis,
5 et altare aureum in quo adoletur incensum, coram arca testimonii. Tentorium in introitu tabernaculi pones,
6 et ante illud altare holocausti:
7 labrum inter altare et tabernaculum, quod implebis aqua." />
<meta name="twitter:image" content="https://eens-fr.netlify.app/" />

</head>

<body>

<header>
<header>
<div class="container">
<div class="header-content">
<div class="site-title">
  <a href="/">
     <img src="/images/tau.png">
     <span>Extra Ecclesiam Nulla Salus</span>
  </a>
</div>
<nav>
  <div class="hamburger">
    <span></span>
    <span></span>
    <span></span>
  </div>
  <ul class="nav-menu">
    
      <li>
        <a href="/" >Accueil</a>
      </li>
    
      <li>
        <a href="/contact" >Contact</a>
      </li>
    
      <li>
        <a href="/a-propos" >À propos</a>
      </li>
    
      <li>
        <a href="https://eens-en.netlify.app" target="_blank">English</a>
      </li>
    
      <li>
        <a href="https://eens-it.netlify.app" target="_blank">Italiano</a>
      </li>
    
      <li>
        <a href="https://www.youtube.com/@bro_matthieu" target="_blank"><i class='fab fa-youtube'></i> </a>
      </li>
    
      <li>
        <a href="https://x.com/BroMatthewCap" target="_blank"><i class="fab fa-x-twitter"></i></a>
      </li>
    
  </ul>
</nav>
</div>
</div>
</header>

</header>

<main>



<div class="content">
<nav class="breadcrumb-nav">
  
  
  
    
  
    
  
    
  
    
  
    
  

  
    
    <a href="/" class="breadcrumb-item"></a>
  
     / 
    <a href="/bible/" class="breadcrumb-item">Bible</a>
  
     / 
    <a href="/bible/vulgata/" class="breadcrumb-item">Biblia Vulgata</a>
  
     / 
    <a href="/bible/vulgata/vetus-testamentum/" class="breadcrumb-item">Vetus Testamentum</a>
  
     / 
    <a href="/bible/vulgata/vetus-testamentum/02-exodus/" class="breadcrumb-item">Exodus</a>
  
</nav>

<h1>Caput 40</h1>

<div class="share">

<a href="http://twitter.com/share?url=https%2f%2feens-fr.netlify.app%2fbible%2fvulgata%2fvetus-testamentum%2f02-exodus%2fchap040%2f" class="twitter" aria-label="Share on Twitter">Partager sur <i class="fab fa-x-twitter"></i></a>

</div>


<article>
<p>1 Locutusque est Dominus ad Moysen, dicens:</p>
<p>2 Mense primo, prima die mensis, eriges tabernaculum testimonii,</p>
<p>3 et pones in eo arcam, dimittesque ante illam velum:</p>
<p>4 et illata mensa, pones super eam quae rite praecepta sunt. Candelabrum stabit cum lucernis suis,</p>
<p>5 et altare aureum in quo adoletur incensum, coram arca testimonii. Tentorium in introitu tabernaculi pones,</p>
<p>6 et ante illud altare holocausti:</p>
<p>7 labrum inter altare et tabernaculum, quod implebis aqua.</p>
<p>8 Circumdabisque atrium tentoriis, et ingressum eius.</p>
<p>9 Et assumpto unctionis oleo unges tabernaculum cum vasis suis, ut sanctificentur:</p>
<p>10 altare holocausti et omnia vasa eius:</p>
<p>11 labrum cum basi sua: omnia unctionis oleo consecrabis, ut sint Sancta sanctorum.</p>
<p>12 Applicabisque Aaron et filios eius ad fores tabernaculi testimonii, et lotos aqua</p>
<p>13 indues sanctis vestibus, ut ministrent mihi, et unctio eorum in sacerdotium sempiternum proficiat.</p>
<p>14 Fecitque Moyses omnia quae praeceperat Dominus.</p>
<p>15 Igitur mense primo anni secundi, prima die mensis, collocatum est tabernaculum.</p>
<p>16 Erexitque Moyses illud, et posuit tabulas ac bases et vectes, statuitque columnas,</p>
<p>17 et expandit tectum super tabernaculum, imposito desuper operimento, sicut Dominus imperaverat.</p>
<p>18 Posuit et testimonium in arca, subditis infra vectibus, et oraculum desuper.</p>
<p>19 Cumque intulisset arcam in tabernaculum, appendit ante eam velum ut expleret Domini iussionem.</p>
<p>20 Posuit et mensam in tabernaculo testimonii ad plagam Septentrionalem extra velum,</p>
<p>21 ordinatis coram propositionis panibus, sicut praeceperat Dominus Moysi.</p>
<p>22 Posuit et candelabrum in tabernaculo testimonii e regione mensae in parte australi,</p>
<p>23 locatis per ordinem lucernis, iuxta praeceptum Domini.</p>
<p>24 Posuit et altare aureum sub tecto testimonii contra velum,</p>
<p>25 et adolevit super eo incensum aromatum, sicut iusserat Dominus Moysi.</p>
<p>26 Posuit et tentorium in introitu tabernaculi testimonii,</p>
<p>27 et altare holocausti in vestibulo testimonii, offerens in eo holocaustum, et sacrificia, ut Dominus imperaverat.</p>
<p>28 Labrum quoque statuit inter tabernaculum testimonii et altare, implens illud aqua.</p>
<p>29 Laveruntque Moyses et Aaron, ac filii eius manus suas et pedes,</p>
<p>30 cum ingrederentur tectum foederis, et accederent ad altare, sicut praeceperat Dominus Moysi.</p>
<p>31 Erexit et atrium per gyrum tabernaculi et altaris, ducto in introitu eius tentorio. Postquam omnia perfecta sunt,</p>
<p>32 operuit nubes tabernaculum testimonii, et gloria Domini implevit illud.</p>
<p>33 Nec poterat Moyses ingredi tectum foederis, nube operiente omnia, et maiestate Domini coruscante, quia cuncta nubes operuerat.</p>
<p>34 Si quando nubes tabernaculum deserebat, proficiscebantur filii Israel per turmas suas:</p>
<p>35 si pendebat desuper, manebant in eodem loco.</p>
<p>36 Nubes quippe Domini incubabat per diem tabernaculo, et ignis in nocte, videntibus cunctis populis Israel per cunctas mansiones suas.</p>

</article>

<footer>
<p>
Les références dans les notes de bas de page sont généralement données sous forme condensée. Les références complètes se trouvent <a href='/references'>ICI</a>.
</p>

</footer>

</div>



<footer>
</footer>

</main>

<script>
if (window.netlifyIdentity) {
window.netlifyIdentity.on("init", (user) => {
if (!user) {
window.netlifyIdentity.on("login", () => {
document.location.href = "/admin/";
});
}
});
}
</script>

</body>
</html>
